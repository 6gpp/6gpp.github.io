<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="张岱文十篇不出名的山 越山五佚记序 张岱  　　越中山水．曹山吼山为人所造．天不得而主也．怪山为地所徙．天不得而圉也．黄琢蛾眉为人所匿．天不得而发也．张子志在补天．为作越山五佚．则造仍天造．徙仍天徙．匿仍天匿也．故张子之功．不在女娲氏下．——张岱《琅嬛文集》卷二。 出游通知 游山小启 张岱  　　幸生胜地．鞋靸间饶有山川．喜作闲人．酒席间只谈风月．野航恰受．不逾两三．便榼随行．各携一二．僧">
<meta property="og:type" content="article">
<meta property="og:title" content="念楼学短 - 卷四">
<meta property="og:url" content="https://6gpp.github.io/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_04/index.html">
<meta property="og:site_name" content="得月庵">
<meta property="og:description" content="张岱文十篇不出名的山 越山五佚记序 张岱  　　越中山水．曹山吼山为人所造．天不得而主也．怪山为地所徙．天不得而圉也．黄琢蛾眉为人所匿．天不得而发也．张子志在补天．为作越山五佚．则造仍天造．徙仍天徙．匿仍天匿也．故张子之功．不在女娲氏下．——张岱《琅嬛文集》卷二。 出游通知 游山小启 张岱  　　幸生胜地．鞋靸间饶有山川．喜作闲人．酒席间只谈风月．野航恰受．不逾两三．便榼随行．各携一二．僧">
<meta property="og:locale" content="zh_CN">
<meta property="article:published_time" content="2003-05-16T16:00:00.000Z">
<meta property="article:modified_time" content="2024-05-02T22:38:34.918Z">
<meta property="article:author" content="得月庵主人">
<meta property="article:tag" content="念楼学短">
<meta name="twitter:card" content="summary">


<link rel="canonical" href="https://6gpp.github.io/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_04/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_04/","path":"青少年文学/念楼学短/念楼学短_04/","title":"念楼学短 - 卷四"}</script>

<script class="next-config" data-name="calendar" type="application/json">""</script>
<title>念楼学短 - 卷四 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E5%BC%A0%E5%B2%B1%E6%96%87%E5%8D%81%E7%AF%87"><span class="nav-text">张岱文十篇</span></a></li><li class="nav-item nav-level-2"><a class="nav-link" href="#%E9%83%91%E7%87%AE%E6%96%87%E5%8D%81%E7%AF%87"><span class="nav-text">郑燮文十篇</span></a></li><li class="nav-item nav-level-2"><a class="nav-link" href="#%E7%8E%8B%E9%97%BF%E8%BF%90%E6%97%A5%E8%AE%B0"><span class="nav-text">王闿运日记</span></a></li><li class="nav-item nav-level-2"><a class="nav-link" href="#%E8%8B%8F%E8%BD%BC%E7%9A%84%E7%9F%AD%E4%BF%A1"><span class="nav-text">苏轼的短信</span></a></li><li class="nav-item nav-level-2"><a class="nav-link" href="#%E9%82%80%E7%BA%A6%E7%9A%84%E7%9F%AD%E4%BF%A1"><span class="nav-text">邀约的短信</span></a></li><li class="nav-item nav-level-2"><a class="nav-link" href="#%E9%97%AE%E5%80%99%E7%9A%84%E7%9F%AD%E4%BF%A1"><span class="nav-text">问候的短信</span></a></li><li class="nav-item nav-level-2"><a class="nav-link" href="#%E8%B5%A0%E7%AD%94%E7%9A%84%E7%9F%AD%E4%BF%A1"><span class="nav-text">赠答的短信</span></a></li><li class="nav-item nav-level-2"><a class="nav-link" href="#%E5%80%BE%E8%AF%89%E7%9A%84%E7%9F%AD%E4%BF%A1"><span class="nav-text">倾诉的短信</span></a></li><li class="nav-item nav-level-2"><a class="nav-link" href="#%E6%96%87%E5%8F%8B%E7%9A%84%E7%9F%AD%E4%BF%A1"><span class="nav-text">文友的短信</span></a></li><li class="nav-item nav-level-2"><a class="nav-link" href="#%E8%AF%B4%E4%BA%8B%E7%9A%84%E7%9F%AD%E4%BF%A1"><span class="nav-text">说事的短信</span></a></li><li class="nav-item nav-level-2"><a class="nav-link" href="#%E5%8A%9D%E5%8B%89%E7%9A%84%E7%9F%AD%E4%BF%A1"><span class="nav-text">劝勉的短信</span></a></li><li class="nav-item nav-level-2"><a class="nav-link" href="#%E5%AE%B6%E4%BA%BA%E7%9A%84%E7%9F%AD%E4%BF%A1"><span class="nav-text">家人的短信</span></a></li><li class="nav-item nav-level-2"><a class="nav-link" href="#%E4%B8%B4%E7%BB%88%E7%9A%84%E7%9F%AD%E4%BF%A1"><span class="nav-text">临终的短信</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_04/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="念楼学短 - 卷四 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          念楼学短 - 卷四
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-05-17 00:00:00" itemprop="dateCreated datePublished" datetime="2003-05-17T00:00:00+08:00">2003-05-17</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E9%9D%92%E5%B0%91%E5%B9%B4%E6%96%87%E5%AD%A6/" itemprop="url" rel="index"><span itemprop="name">青少年文学</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<h2 id="张岱文十篇"><a href="#张岱文十篇" class="headerlink" title="张岱文十篇"></a>张岱文十篇</h2><p><center><font color="teal" size="+1">不出名的山 <sub>越山五佚记序 张岱</sub></font></center></p>

<p>　　越中山水．曹山吼山为人所造．天不得而主也．怪山为地所徙．天不得而圉也．黄琢蛾眉为人所匿．天不得而发也．张子志在补天．为作越山五佚．则造仍天造．徙仍天徙．匿仍天匿也．故张子之功．不在女娲氏下．——张岱《琅嬛文集》卷二。</p>
<p><center><font color="teal" size="+1">出游通知 <sub>游山小启 张岱</sub></font></center></p>

<p>　　幸生胜地．鞋靸间饶有山川．喜作闲人．酒席间只谈风月．野航恰受．不逾两三．便榼随行．各携一二．僧上凫下．觞止茗生．谈笑杂以诙谐．陶写赖此丝竹．兴来即出．可趁樵风．日暮辄归．不因剡雪．愿邀同志．用续前游．——张岱《琅嬛文集》卷二。</p>
<p><center><font color="teal" size="+1">二叔的笔墨 <sub>题仲叔画 张岱</sub></font></center></p>

<p>　　余叔守孤城．距贼垒三十里．有故人缒城来访．余叔多其高义．就灯下泼墨作山水赠之．此二事皆非今人所有．故此画皴法．如蝟毛倒竖．稜稜砺砺．笔墨间夹有剑戟之气．——张岱《琅嬛文集》卷五。</p>
<p><center><font color="teal" size="+1">考文章 <sub>跋张子省试牍 张岱</sub></font></center></p>

<p>　　刻张子遗卷．非怪张子之不遇也．欲以明张子之不遇．张子自有以不遇之也．区区帖括家．为地甚窄．乃欲以太古篆作霹雳文．非李贺通眉长爪．能下榻便拜乎．刻成．张子持以示余．余读毕．张口不能翕．曰．此不是试官考童子文．乃童子考试官文也．闻者大噱．——张岱《琅嬛文集》卷五。</p>
<p><center><font color="teal" size="+1">写景高手 <sub>跋寓山注 张岱</sub></font></center></p>

<p>　　古人记山水手．太上郦道元．其次柳子厚．近时则袁中郎．读注中遒劲苍老．以郦为骨．深远冶淡．以柳为肤．灵巧俊快．以袁为修眉灿目．立起三人．奔走腕下．近来此事．不得不推重主人．——张岱《琅嬛文集》卷五。</p>
<p><center><font color="teal" size="+1">米家山 <sub>再跋蓝田叔米山 张岱</sub></font></center></p>

<p>　　画米家山者．止取其烟云灭没．故笔意纵横．几同泼墨．然不知其先定轮廓．后用点染．费几番解衣盘礴之力也．昔之善书者．谓忙促不及作草书．正须解会此意．——张岱《琅嬛文集》卷五。</p>
<p><center><font color="teal" size="+1">我 <sub>自题小像 张岱</sub></font></center></p>

<p>　　功名耶落空．富贵耶如梦．忠臣耶怕痛．锄头耶怕重．著书二十年耶而仅堪覆瓮．之人耶有用没用．——张岱《琅嬛文集》卷五。</p>
<p><center><font color="teal" size="+1">人和狼 <sub>中山狼操 张岱</sub></font></center></p>

<p>　　东郭先生匿中山狼．绐猎者去．狼磨牙欲食之．悔而有作．吁嗟狼兮．尔乃食予．予不尔救．尔将食谁．狼曰余饥．所见惟食．不问恩仇．不择肥瘠．狼兮．终忍食余兮．终忍食余兮．狼兮．——张岱《琅嬛文集》卷六。</p>
<p><center><font color="teal" size="+1">茶壶酒壶 <sub>砂罐锡注 张岱</sub></font></center></p>

<p>　　宜兴罐以龚春为上．时大彬次之．陈用卿又次之．锡注以王元吉为上．归懋德次之．夫砂罐．砂也．锡注．锡也．器方脱手．而一罐一注价五六金．则是砂与锡与价．其轻重正相等焉．岂非怪事．一砂罐一锡注．直跻之商彝周鼎之列．而毫无惭色．则是其品地也．——张岱《琅嬛文集》卷二。</p>
<p><center><font color="teal" size="+1">他读的书多 <sub>不死亦难究 张岱</sub></font></center></p>

<p>　　张凤翼刻文选纂注．一士夫语之曰．既云文选．何故有诗．张曰．昭明太子为之．他定不错．曰．昭明太子安在．张曰．已死．曰．既死不必究他．张曰．便不死亦难究．曰．何故．张答曰．他读得书多．——《快园道古》卷四。</p>
<hr>

<h2 id="郑燮文十篇"><a href="#郑燮文十篇" class="headerlink" title="郑燮文十篇"></a>郑燮文十篇</h2><p><center><font color="teal" size="+1">对不住 <sub>前刻诗序 郑燮</sub></font></center></p>

<p>　　余诗格卑卑．七律尤多放翁习气．二三知己屡诟病之．好事者又促余付梓．自度后来亦未必能进．姑从谀而背直．惭愧汗下．如何可言．——《板桥全集·诗集》，文末原署“板桥自题”。</p>
<p><center><font color="teal" size="+1">鬼打头 <sub>后刻诗序附记 郑燮</sub></font></center></p>

<p>　　板桥诗刻．止于此矣．死后如有托名翻板．将平日无聊应酬之作改窜阑入．吾必为厉鬼以击其脑．——《板桥全集·诗集》。</p>
<p><center><font color="teal" size="+1">不求人作序 <sub>家书自序 郑燮</sub></font></center></p>

<p>　　板桥诗文．最不喜求人作序．求之王公大人．既以借光为可耻．求之湖海名流．必致含讥带讪．遭其荼毒而无可如何．总不如不序为得也．几篇家信．原算不得文章．有些好处．大家看看．如无好处．糊窗糊壁．覆瓿覆盎而已．何以序为．——《板桥全集·家书》。文末原署“郑燮自题，乾隆己巳”。</p>
<p><center><font color="teal" size="+1">胸无成竹 <sub>题画竹一 郑燮</sub></font></center></p>

<p>　　文与可画竹．胸有成竹．郑板桥画竹．胸无成竹．浓淡疏密．短长肥瘦．随手写去．自尔成局．其神理具足也．藐兹后学．何敢妄拟前贤．然有成竹无成竹．其实只是一个道理．——《板桥全集·题画》。</p>
<p><center><font color="teal" size="+1">文与画 <sub>题画竹二 郑燮</sub></font></center></p>

<p>　　江馆清秋．晨起看竹．烟光日影露气．皆浮动于疏枝密叶之间．胸中勃勃遂有画意．其实胸中之竹．并不是眼中之竹也．因而磨墨展纸．落笔倏作变相．手中之竹．又不是胸中之竹也．总之．意在笔先者．定则也．趣在法外者．化机也．独画云乎哉．——《板桥全集·题画》。</p>
<p><center><font color="teal" size="+1">润格 <sub>板桥笔榜 郑燮</sub></font></center></p>

<p>　　大幅六两．中幅四两．小幅二两．书条对联一两．扇子斗方五钱．凡送礼物食物．总不如白银为妙．公之所送．未必弟之所好也．送现银则中心喜乐．书画均佳．礼物既属纠缠．赊欠尤为赖账．年老神倦．不能陪诸君子作无益语言也．——《板桥全集·杂著》。</p>
<p><center><font color="teal" size="+1">难得糊涂 <sub>题额 郑燮</sub></font></center></p>

<p>　　难得糊涂．聪明难．糊涂难．由聪明而转入糊涂更难．放一着．退一步．当下心安．非图后来福报也．——《板桥全集·杂著》。文末原署“乾隆辛未秋九月十有九日，板桥”。</p>
<p><center><font color="teal" size="+1">雪婆婆 <sub>题印一 郑燮</sub></font></center></p>

<p>　　雪婆婆同日生．杭州身汝刻．</p>
<p>　　俗以十月廿五日为雪婆婆生日．燮与之同日生．故有是刻．或以不典为诮．予应之曰．古之谚语今之典．今之谚语后之典．宫中作高髻．四方高一尺．真俗语而今为典矣．——《板桥全集·杂著》。</p>
<p><center><font color="teal" size="+1">郑为东道主 <sub>题印二 郑燮</sub></font></center></p>

<p>　　郑为东道主．朱青雷刻．　舍郑以为东道主．板桥割去舍字以字．便是自作主张．凡作文者．当作主子文章．不可作奴才文章也．——《板桥全集·杂著》。</p>
<p><center><font color="teal" size="+1">博爱 <sub>画兰竹石 郑燮</sub></font></center></p>

<p>　　昔人云．入芝兰之室．久而忘其香．夫芝兰在室．美则美矣．芝兰弗乐也．我愿居深山巨壑之间．有芝不采．有兰不掇．各全其天．各乐其命．乃为诗曰．高崖峻壁见芝兰．竹影斜遮几片寒．便以乾坤为巨宅．与君高枕卧其间．——《板桥全集·集外诗文·题画》，为《画兰竹石》最后一则。</p>
<hr>

<h2 id="王闿运日记"><a href="#王闿运日记" class="headerlink" title="王闿运日记"></a>王闿运日记</h2><p><center><font color="teal" size="+1">儿女读书 <sub>人日 王闿运</sub></font></center></p>

<p>　　人日．有雪．杨慕李孙翼之来．儿女读书．余昏昏睡去．比醒．已散去矣．校之廿年前．真成两代也．——王闿运《湘绮楼日记》壬辰卷</p>
<p><center><font color="teal" size="+1">清明 <sub>三月十三日 王闿运</sub></font></center></p>

<p>　　十三日．阴雨．风凉．督课一日．夜大雨．沉酣．湘流复黄．新绿映水．饶有春意．湘兰满花．马缨红缀．杂树皆碧．鸠啼甚急．正清明景物也．——王闿运《湘绮楼日记》“壬辰三月”。</p>
<p><center><font color="teal" size="+1">杀人与要钱 <sub>七月廿二日 王闿运</sub></font></center></p>

<p>　　廿二日．晴．刘心葵来谈．亦云吴大澂欲立洋马头．余独以为不然．节前将至矣．以余度之．必先杀人．而后要钱．乃为文武之材也．外斋日灼．移内．未事．——王闿运《湘绮楼日记》“壬辰七月”。</p>
<p><center><font color="teal" size="+1">张之洞来信 <sub>八月廿九日 王闿运</sub></font></center></p>

<p>　　廿九日．阴．得张孝达书．笔迹不似早年．盖幕客所为．不然．则红顶必学颜书也．亦不似杨锐之作．——王闿运《湘绮楼日记》“壬辰八月”。</p>
<p><center><font color="teal" size="+1">祭奠亡妻 <sub>九月八日 王闿运</sub></font></center></p>

<p>　　八日．晴．梦缇生辰也．设奠．小儿能哀．尚有可取．诸女皆垂涕．余亦素食思哀．竟日无营．——王闿运《湘绮楼日记》“壬辰九月”。</p>
<p><center><font color="teal" size="+1">和合二仙 <sub>十月十六日 王闿运</sub></font></center></p>

<p>　　十六日．阴雨．讲课不能毕．改于灯下完之．看易中硕诗．如与对面．易与曾震伯．皆仙童也．余生平所仅见．而不能安顿．有儳焉之势．托契于余．无以规之．颇称负负．大锣大鼓之后．出一对和合．俄成蚌蛤精．戏亦散矣．奈何奈何．珰往彭家．——王闿运《湘绮楼日记》“壬辰十月”。</p>
<p><center><font color="teal" size="+1">做生日 <sub>十一月廿八日 王闿运</sub></font></center></p>

<p>　　廿八日．雪．家人治具餪祝．程郎遣报．道台欲来．甚窘．与书程生阻止之．兼止城中客．向不喜躲生．今乃知生之不如死也．死而客来．吾但偃卧待之．何所畏哉．院生贺礼．亦不可止．冰雪严寒．仓皇吝啬．甚可笑矣．夜烛爆热闹．诸生来者廿一人．——王闿运《湘绮楼日记》“壬辰十一月”。</p>
<p><center><font color="teal" size="+1">做年糕 <sub>十二月廿二日 王闿运</sub></font></center></p>

<p>　　廿二日．雨．遣僮入城办年事．因居内未出．家中不知作糕．遂罢之．渐不成家．有官派矣．王迪安来．谈半日．——王闿运《湘绮楼日记》“壬辰十二月”。</p>
<p><center><font color="teal" size="+1">走夜路 <sub>十二月廿三日 王闿运</sub></font></center></p>

<p>　　廿三日．阴．朝食毕．临陈丧．客尚无一至．衡俗成服以夕．为写铭旌而还．舁至白鹭桥．呼渡不得．几困于夜．江西客夜葬．炬火甚盛．而未能照我也．乞于路旁一村民．乃仅得还．——王闿运《湘绮楼日记》“壬辰十二月”。</p>
<hr>

<h2 id="苏轼的短信"><a href="#苏轼的短信" class="headerlink" title="苏轼的短信"></a>苏轼的短信</h2><p><center><font color="teal" size="+1">何必归乡 <sub>与范子丰 苏轼</sub></font></center></p>

<p>　　临皋亭下．不数十步．便是大江．其半是峨眉雪水．吾饮食沐浴皆取焉．何必归乡哉．江山风月．本无常主．闲者便是主人．问范子丰新第园池．与此孰胜．所不如者．上无两税及助役钱耳．——中华书局本《苏轼文集》，卷五十。</p>
<p><center><font color="teal" size="+1">田家乐 <sub>与章子厚 苏轼</sub></font></center></p>

<p>　　某启．仆居东坡．作陂种稻．有田五十亩．身耕妻蚕．聊以卒岁．昨日一牛病几死．牛医不识其状．而老妻识之．曰．此牛发痘斑疮也．法当以青蒿粥啖之．用其言而效．勿谓仆谪居之后．一向便作村舍翁．老妻犹解接黑牡丹也．言此．发公千里一笑．——中华书局本《苏轼文集》，卷五十五。</p>
<p><center><font color="teal" size="+1">黄州风物 <sub>答吴子野 苏轼</sub></font></center></p>

<p>　　每念李六丈之死．使人不复有处世意．复一览其诗．为涕下也．黄州风物可乐．供家之物亦易致．所居江上．俯临断岸．几席之下．风涛掀天．对岸即武昌诸山．时时扁舟独往．若子野北行．能迂路一两程．即可相见也．——中华书局本《苏轼文集》，卷五十七。</p>
<p><center><font color="teal" size="+1">青灯 <sub>与毛维瞻 苏轼</sub></font></center></p>

<p>　　岁行尽矣．风雨凄然．纸窗竹屋．灯火青荧．时于此间．得少佳趣．无由持献．独享为愧．想当一笑也．——中华书局本《苏轼文集》，卷五十九。</p>
<p><center><font color="teal" size="+1">谢寄茶 <sub>答毛泽民 苏轼</sub></font></center></p>

<p>　　某启．寄示奇茗．极精而丰．南来未始得也．亦时复有山僧逸民．可与同赏．此外但缄而藏之尔．佩荷厚意．永以为好．——中华书局本《苏轼文集》，卷五十三。</p>
<p><center><font color="teal" size="+1">谢饭 <sub>与程正辅 苏轼</sub></font></center></p>

<p>　　某启．漂泊海上．一笑之乐固不易得．况义兼亲友如公之重者乎．但治具过厚．惭悚不已．经宿尊体佳胜．承即解舟．恨不克追饯．涉履慎重．早还为望．不宣．——中华书局本《苏轼文集》，卷五十四。</p>
<p><center><font color="teal" size="+1">苦涩的孤独 <sub>与林天和 苏轼</sub></font></center></p>

<p>　　某启．近日辱书．伏承别后起居佳胜．甚慰驰仰．数夕月色清绝．恨不对酌．想亦顾影独饮而已．未即披奉．万万自重．不宣．——中华书局本《苏轼文集》，卷五十五。</p>
<p><center><font color="teal" size="+1">邀饮茶 <sub>与姜唐佐秀才 苏轼</sub></font></center></p>

<p>　　今日雨霁．尤可喜．食已．当取天庆观乳泉．泼建茶之精者．念非君莫与共之．然早来市中无肉．当共啖菜饭耳．不嫌．可只今相过．某启上．——中华书局本《苏轼文集》，卷五十七。</p>
<p><center><font color="teal" size="+1">八载重逢 <sub>与米元章 苏轼</sub></font></center></p>

<p>　　某启．岭海八年．亲友旷绝．亦未尝关念．独念吾元章迈往凌云之气．清雄绝俗之文．超妙入神之字．何时见之．以洗我积年瘴毒耶．今真见之矣．馀无足言者．不一一．——中华书局本《苏轼文集》，卷五十八。</p>
<hr>

<h2 id="邀约的短信"><a href="#邀约的短信" class="headerlink" title="邀约的短信"></a>邀约的短信</h2><p><center><font color="teal" size="+1">不知会晴不 <sub>采菊帖 王羲之</sub></font></center></p>

<p>　　不审复何以永日．多少看未．九日当采菊不．至日欲共行也．但不知当晴不耳．——《王右军集》卷二。</p>
<p><center><font color="teal" size="+1">人生如寄 <sub>与支遁书 谢安</sub></font></center></p>

<p>　　思君日积．计辰倾迟．知欲还剡自治．甚以怅然．人生如寄耳．顷风流得意之事．殆为都尽．终日戚戚．触事惆怅．惟迟君来．以晤言消之．一日当千载耳．山县闲静．差可养疾．事不异剡．而医药不同．必思此缘．副其积想也．——《高僧传》卷四。</p>
<p><center><font color="teal" size="+1">且住为佳 <sub>寒食帖 颜真卿</sub></font></center></p>

<p>　　天气殊未佳．汝定成行否．寒食只数日间．得且住．为佳耳．——《全唐文》卷三百三十七。</p>
<p><center><font color="teal" size="+1">请来奏琴 <sub>招素上人弹琴 简王维</sub></font></center></p>

<p>　　仆乍脱尘鞅．来就泉石．左右坟史．时自舒卷．颇觉思虑斗然一清．禺俟挥弦．写我佳况．——《全唐文》卷三百二十五。</p>
<p><center><font color="teal" size="+1">一碗不托 <sub>与苏子容 欧阳修</sub></font></center></p>

<p>　　某启．晴色可佳．必遂出城之行．泥泞窃惟劳顿．清明之约．幸率唐公见过．吃一碗不托尔．馀无可以为礼也．专此．不宣．——《欧阳文忠公全集》卷一百四十五。</p>
<p><center><font color="teal" size="+1">邀住西山 <sub>寄四五弟 袁中道</sub></font></center></p>

<p>　　山中已有一亭．次第作屋．晨起阅藏经数卷．倦即坐亭上．看西山一带．堆蓝设色．天然一幅米家墨气．午后闲走乳窟听泉．精神日以爽健．百病不生．吾弟若有来游意．极好．三月初间．花鸟更新奇．来住数月．烟云供养．受用不尽也．——施蛰存《晚明二十家小品》。</p>
<p><center><font color="teal" size="+1">去木末亭 <sub>简赵履吾 王思任</sub></font></center></p>

<p>　　秦淮河故是一长溷堂．夫子庙前更挤杂．包酒更嗅不得．不若往木末亭．吃高座寺饼．饮惠泉二升．一鱼．一肉．何等快活也．——周亮工《尺牍新钞》卷十。</p>
<p><center><font color="teal" size="+1">游秦淮 <sub>邀六羽叔泛秦淮 丁雄飞</sub></font></center></p>

<p>　　野蔬村酿．不足道也．第微雨飘舟．小杯细语．觉秦淮艳地．自有一种清境留与我辈．牙板金樽．徒增俗气耳．——周亮工《尺牍新钞》卷八。</p>
<p><center><font color="teal" size="+1">莫负此清凉 <sub>与周栎园 张惣</sub></font></center></p>

<p>　　绿阴深处．舣舟载酒．相待久矣．主人翁须亟来．借芰荷风泠然醒之．否则一片清凉．恐彼终付瞌睡中耳．——周亮工《尺牍新钞》卷十。</p>
<p><center><font color="teal" size="+1">一醉方休 <sub>简张船山 吴锡麒</sub></font></center></p>

<p>　　园中荷花已大开矣．闹红堆里．不少游鱼之戏．惟叶多于花．浑不能辨其东西南北耳．倘能来．当雪藕丝．剥莲蓬．尽有越中女儿酒．可以供君一醉．——叶楚伧《历代名人短笺》。</p>
<p><center><font color="teal" size="+1">明年再见 <sub>与孙星木 龚联辉</sub></font></center></p>

<p>　　居庸关外．淹滞三年．谏不行．言不听．而犹未去．则可愧之甚矣．兹已决意南旋．腊初买车起程．惟与知己远违．未免怏怅．明岁之冬．仍作北游．慷慨悲歌之士．总在燕南赵北之间．后会正可期耳．——龚联辉《雪鸿轩尺牍》。</p>
<hr>

<h2 id="问候的短信"><a href="#问候的短信" class="headerlink" title="问候的短信"></a>问候的短信</h2><p><center><font color="teal" size="+1">喜见手迹 <sub>与窦伯向书 马融</sub></font></center></p>

<p>　　孟陵奴来．赐书见手迹．欢喜何量．次于面也．书虽两纸．纸八行．行七字．七八五十六字．百十二言耳．——《全后汉文》卷十八。</p>
<p><center><font color="teal" size="+1">如何可言 <sub>与周益州书 王羲之</sub></font></center></p>

<p>　　计与足下别．廿六年于今．虽时书问．不解阔怀．省足下先后二书．但增叹慨．顷积雪凝寒．五十年中所无．想顷如常．冀来夏秋间．或复得足下问耳．比者悠悠．如何可言．吾服食久．犹为劣劣．大都比之年时．为复可耳．足下保爱为上．临书但有惆怅．——《全晋文》卷二十二。</p>
<p><center><font color="teal" size="+1">苦雨 <sub>与梅圣俞 欧阳修</sub></font></center></p>

<p>　　某启．雨不止．情意沉郁．泥深不能至书局．体候想佳．某以手指为苦．旦夕来书字甚难．恐遂废其一支．岂天苦其劳于笔研．而欲息之邪．闷中谨白．——《欧阳文忠公全集》卷一百四十九。</p>
<p><center><font color="teal" size="+1">悲士不遇 <sub>与马策之 徐渭</sub></font></center></p>

<p>　　发白齿摇矣．犹把一寸毛锥．走数千里道．营营一冷坑上．此与老牯踉跄以耕．拽犁不动．而泪渍肩疮者何异．噫．可悲也．每至菱笋候．必兀坐神驰．而尤摇摇者．策之之所也．厨书幸为好收藏．归而尚健．当与吾子读之也．——施蛰存《晚明二十家小品》。</p>
<p><center><font color="teal" size="+1">南京风景 <sub>与何彦季 陈衎</sub></font></center></p>

<p>　　雨花台细草．绵软如茵．坐卧其上．不见泥土．他山所无也．摄山往祖堂．磴道幽甚．清凉寺前草坡平旷．极宜心目．弟于数处．皆时游憩．内养不足．正借风景淘汰耳．——周亮工《尺牍新钞》卷一。</p>
<p><center><font color="teal" size="+1">酒杯花事 <sub>与王元美 陈继儒</sub></font></center></p>

<p>　　别来从句读中暗度春光．不知门外有酒杯华事．每忆祇园昙观．草绿鸟啼．追随杖履之后．笑言款洽．如此佳况．忽落梦境矣．——施蛰存《晚明二十家小品》。</p>
<p><center><font color="teal" size="+1">西风之叹 <sub>复张天如 陈际泰</sub></font></center></p>

<p>　　人居城中．友生嬲之不置．如男子张君嗣附之．疲倦欲死．奈何奈何．相隔既遥．不能如山间麋鹿常相聚．每有西风．何能无叹．——周亮工《尺牍新钞》卷三。</p>
<p><center><font color="teal" size="+1">寂寞 <sub>与徐文卿 莫是龙</sub></font></center></p>

<p>　　春雨虽佳．恨断吾相知往还耳．不审斋头作何事也．旦夕不晴．须当一面．案上置何书．且愿闻之．——周亮工《尺牍新钞》卷二。</p>
<p><center><font color="teal" size="+1">举火不举火 <sub>复王于一 杜濬</sub></font></center></p>

<p>　　承问穷愁何如往日．大约弟往日之穷．以不举火为奇．近日之穷．以举火为奇．此其别也．——周亮工《尺牍新钞》卷二。</p>
<p><center><font color="teal" size="+1">告罪 <sub>与光缵四哥 郑燮</sub></font></center></p>

<p>　　承三枉顾而不得一回候．罪何如也．溽暑炎熇．蒸耳灼目．三游湖而三病．两拜客而两病．老朽残躯．惟裹足杜门为便耳．高明谅之．——影印墨迹。落款云“板桥弟郑燮顿首光缵四哥足下”。</p>
<p><center><font color="teal" size="+1">节序怀人 <sub>复钱绳兹 许思湄</sub></font></center></p>

<p>　　元夜连袂看灯．极一时征逐之乐．流光如驶．忽届新秋．节序怀人．何能已已．承寄家兄一函．为理积牍．裁答久稽．或不罪其疏节耶．弟拟中秋返省．饼圆似月．藕大如船．三五良辰．何堪虚度．不知足下亦作思归之计否．——许思湄《秋水轩尺牍》。</p>
<hr>

<h2 id="赠答的短信"><a href="#赠答的短信" class="headerlink" title="赠答的短信"></a>赠答的短信</h2><p><center><font color="teal" size="+1">毋相忘 <sub>致问春君 奉</sub></font></center></p>

<p>　　奉谨以琅玕一．致问春君．幸毋相忘．——罗振玉、王国维编《流沙坠简》。</p>
<p><center><font color="teal" size="+1">橘子三百枚 <sub>奉橘帖 王羲之</sub></font></center></p>

<p>　　奉橘三百枚．霜未降．未可多得．——《王右军集》卷二。</p>
<p><center><font color="teal" size="+1">几张字 <sub>与卢仓曹 颜真卿</sub></font></center></p>

<p>　　足下今日定成行否．不得一至郊郭．深用怅然．珍重珍重．所欲拙书．今勒送十馀纸．望领之．勿怪弱恶也．不具不具．——《颜鲁公文集》卷四。</p>
<p><center><font color="teal" size="+1">达头鱼 <sub>与梅圣俞 欧阳修</sub></font></center></p>

<p>　　某启．阴雨累旬．不审体气如何．北州人有致达头鱼者．素未尝闻其名．盖海鱼也．其味差可食．谨送少许．不足助盘飧．聊知异物耳．稍晴．便当书局再相见．——《欧阳文忠公全集》卷一百四十九。</p>
<p><center><font color="teal" size="+1">谢赠酒裘 <sub>答张太史 徐渭</sub></font></center></p>

<p>　　仆领赐至矣．晨雪．酒与裘．对证药也．酒无破肚赃．罄当归瓮．羔半臂．非褐夫所常服．寒退．拟晒以归．西兴脚子云．风在戴老爷家过夏．在我家过冬．一笑．——施蛰存《晚明二十家小品》卷一。</p>
<p><center><font color="teal" size="+1">两件棉衣 <sub>与三好安宅 朱之瑜</sub></font></center></p>

<p>　　奉上粗布棉衣二件．聊以御寒而已．以足下狷洁．不敢以细帛污清节也．诸面谈．不一．——中华书局版《朱舜水集》。</p>
<p><center><font color="teal" size="+1">谢赠兰 <sub>与王献叔 沈守正</sub></font></center></p>

<p>　　蕙何多英也．谢．——周亮工《尺牍新钞》卷四。</p>
<p><center><font color="teal" size="+1">谢赠墨 <sub>与陈伯玑 宋祖谦</sub></font></center></p>

<p>　　求墨于足下者．众矣．而独以赠予．此不可解也．或曰．伯玑之嗜子．犹子之嗜墨也．此语可为吾两人写照．敢持以献．聊当报琼．——周亮工《尺牍新钞》卷一。</p>
<p><center><font color="teal" size="+1">笋和茶 <sub>与康小 范胡介</sub></font></center></p>

<p>　　笋茶奉敬．素交淡泊．所能与有道共者．草木之味耳．——周亮工《尺牍新钞》卷五。</p>
<p><center><font color="teal" size="+1">故乡的酒 <sub>与黄济叔 周圻</sub></font></center></p>

<p>　　故乡酒．奉一壶．同济叔隔墙泛蒲．亦是我两人一端午．亦当我两人一还家也．趁热急饮．——周亮工《尺牍新钞》卷十二。</p>
<p><center><font color="teal" size="+1">谢送花 <sub>答韵仙 朱荫培</sub></font></center></p>

<p>　　困人天气．无可为怀．忽报鸿来．饷我玫瑰万片．供养斋头．魂梦都醉．因沽酒一坛浸之．馀则囊之耳枕．非曰处置得宜．所以见寝食不忘也．——周作人《关于尺牍》。</p>
<hr>

<h2 id="倾诉的短信"><a href="#倾诉的短信" class="headerlink" title="倾诉的短信"></a>倾诉的短信</h2><p><center><font color="teal" size="+1">不失自我 <sub>与所亲书 张裔</sub></font></center></p>

<p>　　近者涉道．昼夜接宾．不得宁息．人自敬丞相长史．男子张君嗣附之．疲倦欲死．——《全三国文》卷六十一。</p>
<p><center><font color="teal" size="+1">刀与绳 <sub>与杨彦明书 顾荣</sub></font></center></p>

<p>　　吾为齐王主簿．恒虑祸及．见刀与绳．每欲自杀．但人不知耳．——《全晋文》卷九十五。</p>
<p><center><font color="teal" size="+1">一口气 <sub>答寇子惇 康海</sub></font></center></p>

<p>　　放逐后．流连声伎．不复拘检．垂二十年．人苦不自知．仆既自知之．而又自忘之．此则深惑尔矣．有丑妇被黜者．借邻女之饰．更往谓夫曰．曩以不修．子故弃妾．今修矣．子何辞焉．其夫拒趋而出．其姊尤之曰．一出已羞．更复何求．其言虽鄙．可以理喻．惟万万念之．——叶楚伧《历代名人短笺》。</p>
<p><center><font color="teal" size="+1">梦想 <sub>与友人 莫是龙</sub></font></center></p>

<p>　　仆平生无深好．每见竹树临流．小窗掩映．便欲卜居其下．——周亮工《尺牍新钞》卷二。</p>
<p><center><font color="teal" size="+1">不要脸 <sub>答朱子强 陈孝逸</sub></font></center></p>

<p>　　誉言匝楮．何宠之深也．弟年纪寖大．尚持数行文字．从少妙辈问妍媸于不必知己之人．此正如老女嫁国㸙．言不辱者．强颜尔．——周亮工《尺牍新钞》卷三。</p>
<p><center><font color="teal" size="+1">相知就好 <sub>与吴来之 卓人月</sub></font></center></p>

<p>　　盈盈一水．相隔不遥．而以所居僻陋．鸿便甚稀．久不获布一语于左右．然弟生平廓落迂疏．当其不言．胸中未尝有不可言之言．及其既同而言．亦无以加于未有言之初．此虽与吾兄交甚浅．而亦有以知其深耳．——周亮工《尺牍新钞》卷四。</p>
<p><center><font color="teal" size="+1">吃惯了苦 <sub>与洪戴之 卓发之</sub></font></center></p>

<p>　　弟以老生落第．最是人间苦谛．然堇虫习堇．翻不觉苦．年年被放．只是春阑花堕．秋深叶陨耳．——周亮工《尺牍新钞》卷四。</p>
<p><center><font color="teal" size="+1">难忘的月光 <sub>与宋比玉 黄虞龙</sub></font></center></p>

<p>　　夜来月色映空庭如积水．令人至不敢蹈．弟通夕为之不寐．俄而鸡鸣钟动．怅然久之．——周亮工《尺牍新钞》卷七。</p>
<p><center><font color="teal" size="+1">孤臣孽子 <sub>寄黄石斋 范景文</sub></font></center></p>

<p>　　翁兄去后．时事不可言矣．今日既非前日．恐明年又非复今年．此堂非燕雀可处．急欲图归．奈满堂皆互向人．主上孤立无依．不忍恝然去国．明知伴食无补．然恐一旦有事．求一伴食者亦不可得耳．言之潸然．——叶楚伧《历代名人短笺》。</p>
<p><center><font color="teal" size="+1">他得先来 <sub>答因树屋主人 黄经</sub></font></center></p>

<p>　　乃公处．经不可以先往．经在难．故人固当先经耳．——周亮工《尺牍新钞》卷二。</p>
<p><center><font color="teal" size="+1">妻死伤心 <sub>寄邹论园 吴锡麒</sub></font></center></p>

<p>　　仆归里后．内子已自病危．乃不数日间．遽然化去．以数十年同艰共苦者．而目中忽无此人．觉蒙楚一诗．字字皆为我辈画出泪痕．方知此种伤心．固自同于千古．特仆不幸适然觏之．惨惨何已．——叶楚伧《历代名人短笺》。</p>
<hr>

<h2 id="文友的短信"><a href="#文友的短信" class="headerlink" title="文友的短信"></a>文友的短信</h2><p><center><font color="teal" size="+1">小巫见大巫 <sub>答张纮书 陈琳</sub></font></center></p>

<p>　　自仆在河北．与天下隔．此间率少于文章．易为雄伯．故使仆受此过差之谭．非其实也．今景兴在此．足下与子布在彼．所谓小巫见大巫．神气尽矣．——《全后汉文》卷九十二。</p>
<p><center><font color="teal" size="+1">哀乐由人 <sub>献诗启 杜牧</sub></font></center></p>

<p>　　某启．某苦心为诗．惟求高绝．不务奇丽．不涉习俗．不今不古．处于中间．既无其才．徒有其意．篇成在纸．多自焚之．今谨录一百五十篇．编为一轴．封留献上．握风捕影．铸木镂冰．敢求恩知．但希镌琢．冒黩尊重．下情无任惶惧．谨启．——《全唐文》卷七百五十二。</p>
<p><center><font color="teal" size="+1">难得洒脱 <sub>与石曼卿 范仲淹</sub></font></center></p>

<p>　　某再拜．去冬以携家之计．驻羸东郊．朋来相欢．积饮伤肺．赖此闲处．可以伛息．书问盈几．修答盖稀．足下亦复懒发．绝无惠问．非求存慰．欲知起居之好尔．近诗一轴．寄于足下与滕正言．达于诸公．必笑我也．——叶楚伧《历代名人短笺》。</p>
<p><center><font color="teal" size="+1">以诗会友 <sub>与梅圣俞 欧阳修</sub></font></center></p>

<p>　　某启．经节阴雨．犹幸且晴．不审尊候何似．闲作归田乐四首．只作得二篇．后遂无意思．欲告圣俞续成之．亦一时盛事．来日食后．早访及为望．——《欧阳文忠公全集》卷一百四十九。</p>
<p><center><font color="teal" size="+1">不欲作 <sub>与周淀山 归有光</sub></font></center></p>

<p>　　送行文为诸友所强．极不欲作．而出语辄犯时讳．见昨所示舂容大雅之辞．知其褊浅矣．乞高明裁示．如不可出．当别作数语酬之耳．——王士禛《池北偶谈》卷十三。</p>
<p><center><font color="teal" size="+1">请删削 <sub>与清甫表侄 皇甫汸</sub></font></center></p>

<p>　　鄙集虽完．甚不自满．惧有议之者．孰若爱我而删弃之乎．谨以一部奉览．足下深相知．必能益我也．——王士禛《池北偶谈》卷十三《前辈墨迹》所引。</p>
<p><center><font color="teal" size="+1">以泪濡墨 <sub>与吴冠五 宋祖谦</sub></font></center></p>

<p>　　仆所作寒鸦赋．幸足下一序．非足下目击．不知仆以泪濡墨．——周亮工《尺牍新钞》卷一。</p>
<p><center><font color="teal" size="+1">选诗 <sub>与龚野遗 顾梦游</sub></font></center></p>

<p>　　老病增馋．以口腹累高士．罪岂可忏耶．承选拙诗．幸侍者先录一帙见示．有未安处．及生前改窜也．一气不属．与仁兄异路矣．奈何奈何．——周亮工《尺牍新钞》卷二。</p>
<p><center><font color="teal" size="+1">谈作诗 <sub>与蒋虎臣 施闰章</sub></font></center></p>

<p>　　夫诗以自然为至．以深造为功．才智之士．镂心刿肾．钻奇凿诡．矜诩高远．铲削元气．其病在艰涩．若借口浑沦．脱手成篇．因陈袭故．如官庖市贩．咄嗟辐辏．而不能惊魂駴目．深入人肺肠．浸就浅陋．其病反在艰涩下．——周亮工《尺牍新钞》卷十。</p>
<p><center><font color="teal" size="+1">刻《文选》 <sub>与顾修远 王士禛</sub></font></center></p>

<p>　　日日无暇．不得一把臂．奈何．文选楼刻文选．妙绝佳话．前有萧维摩．后有顾辟疆．弟得左顾右盼其间．良快良快．——周亮工《尺牍新钞》卷一。</p>
<p><center><font color="teal" size="+1">读书之味 <sub>与陆三 朱幼清</sub></font></center></p>

<p>　　年来神散．读过便忘．然必欲贮之腹中．犹含美馔于两颊．而不忍下咽．我之于书．味之而已．——叶楚伧《历代名人短笺》。</p>
<hr>

<h2 id="说事的短信"><a href="#说事的短信" class="headerlink" title="说事的短信"></a>说事的短信</h2><p><center><font color="teal" size="+1">说写字 <sub>草篆帖 颜真卿</sub></font></center></p>

<p>　　真卿自南朝来．上祖多以草隶篆籀为当代所称．及至小子．斯道大丧．但曾见张旭长史．颇示少糟粕．自恨无分．遂不能佳耳．——《颜鲁公文集》卷四。</p>
<p><center><font color="teal" size="+1">说挨整 <sub>与孟简书 吴武陵</sub></font></center></p>

<p>　　古称一世三十年．子厚之谪十二年．殆半世矣．霆砰电射．天怒也．不能终朝．安有圣人在上．毕世而怒人臣耶．——叶楚伧《历代名人短笺》。</p>
<p><center><font color="teal" size="+1">说苏洵 <sub>与富郑公书 欧阳修</sub></font></center></p>

<p>　　某启．暑雨．不审台候何似．有蜀人苏洵者．文学之士也．自云奔走德望．思一见而无所求．然洵远人．以谓某能取信于公者．求为先容．既不可却．亦不忍欺．辄以冒闻．可否进退．则在公命也．——《欧阳文忠公全集》卷一百四十四。</p>
<p><center><font color="teal" size="+1">说果木 <sub>与程天侔 苏轼</sub></font></center></p>

<p>　　白鹤峰新居成．当从天侔求数色果木．太大则难活．太小则老人不能待．当酌中者．又须土砧稍大．不伤根者为佳．不罪不罪．——《东坡七集·续集》卷七。</p>
<p><center><font color="teal" size="+1">说雅俗 <sub>答宋殿直 黄庭坚</sub></font></center></p>

<p>　　人胸中久不用古今浇灌之．则尘俗生其间．照镜觉面目可憎．对人亦语言无味也．——叶楚伧《历代名人短笺》。</p>
<p><center><font color="teal" size="+1">说大伯 <sub>与人帖 米芾</sub></font></center></p>

<p>　　承借剩员．其人不名．自称曰张大伯．是何老物．辄欲为人父之兄．若为大叔．犹之可也．——叶楚伧《历代名人短笺》。</p>
<p><center><font color="teal" size="+1">说借书 <sub>与王子敬 归有光</sub></font></center></p>

<p>　　东坡易书二传．在家曾求魏八．不与．此君殊俗恶．乞为书求之．畏公作科道．不敢秘也．有奇书．万望见寄．——《震川先生别集》卷七。</p>
<p><center><font color="teal" size="+1">说交友 <sub>与陈眉公 钟惺</sub></font></center></p>

<p>　　相见甚有奇缘．似恨其晚．然使十年前相见．恐识力各有未坚透处．心目不能如是之相发也．朋友相见．极是难事．鄙意又以为不患不相见．患相见之无益耳．有益矣．岂犹恨其晚哉．——施蛰存《晚明二十家小品》。</p>
<p><center><font color="teal" size="+1">说借钱 <sub>与去来君 松尾芭蕉</sub></font></center></p>

<p>　　欲往芳野行脚．希惠借银五钱．此系勒借．容当奉还．唯老夫之事．亦殊难说耳．——周作人《日记与尺牍》。</p>
<p><center><font color="teal" size="+1">说荻港 <sub>柬奚铁生 吴锡麒</sub></font></center></p>

<p>　　舟抵荻港．芦风萧萧．四无行人．渔子拏小舟而出．遥赴夕阳中．欸乃一声山水绿．此时此景．得足下以倪黄小笔写之．便可千古．奉到青藤一枝．伏听驱使．——叶楚伧《历代名人短笺》。</p>
<p><center><font color="teal" size="+1">说官司 <sub>复友人 李石守</sub></font></center></p>

<p>　　凡两讼者．各据所见．无不凿凿．听讼之耳．何由鉴别．惟从其弥缝极工处．便知其极破绽处．盖天下之人．无故而多一语．此语必有所为．其极工处．乃其极拙处．若夫理直者．其言自简．了无曲折．反有拙漏．故望而知其诚伪也．——叶楚伧《历代名人短笺》，作者及其友人俱不详。</p>
<hr>

<h2 id="劝勉的短信"><a href="#劝勉的短信" class="headerlink" title="劝勉的短信"></a>劝勉的短信</h2><p><center><font color="teal" size="+1">赶快走啊 <sub>自齐遗文种书 范蠡</sub></font></center></p>

<p>　　吾闻天有四时．春生冬伐．人有盛衰．泰终必否．知进退存亡．而不失其正．惟贤人乎．蠡虽不才．明知进退．高鸟已散．良弓将藏．狡兔已尽．良犬就烹．夫越王为人．长颈鸟喙．鹰视狼步．可与共患难．而不可共处乐．可与履危．不可与安．子若不去．将害于子．明矣．——《全上古三代文》卷五。</p>
<p><center><font color="teal" size="+1">阿房即阿亡 <sub>与李斯书 冯去疾</sub></font></center></p>

<p>　　山东群盗大起．而上方治阿房宫．阿房者．阿亡也．君前以不直谏阿上意．谓爵禄可以永终．然今上数诮让君．君其危哉．——王符曾《古文小品咀华》。</p>
<p><center><font color="teal" size="+1">积极与消极 <sub>与挚伯陵书 司马迁</sub></font></center></p>

<p>　　迁闻君子所贵乎道者三．太上立德．其次立功．其次立言．伏惟伯陵．材能绝人．高尚其志．以善厥身．冰清玉洁．不以细行荷累其名．固已贵矣．然未尽太上之所繇也．愿先生少致意焉．——《全汉文》卷二十六。</p>
<p><center><font color="teal" size="+1">戒阿谀奉承 <sub>口授答侯霸 严光</sub></font></center></p>

<p>　　君房足下．位至鼎司．甚善．怀仁辅义天下悦．阿谀顺旨要领绝．——《全后汉文》卷二十七。</p>
<p><center><font color="teal" size="+1">绝交 <sub>与刘伯宗绝交书 朱穆</sub></font></center></p>

<p>　　昔我为丰令．足下不遭母忧乎．亲解缞绖．来入丰寺．及我为侍书御史．足下亲来入台．足下今为二千石．我下为郎．乃反因计吏以谒相与．足下岂丞尉之徒．我岂足下部民．欲以此谒为荣宠乎．咄．刘伯宗．于仁义之道．何其薄哉．——《全后汉文》卷二十八。</p>
<p><center><font color="teal" size="+1">勿禁渔 <sub>与庾安西笺 王胡之</sub></font></center></p>

<p>　　此间万顷江湖．挠之不浊．澄之不清．而百姓投一纶下一筌者．皆夺其鱼器．不输十匹．皆不得放．不知漆园吏何得持竿不顾．渔父鼓枻而歌沧浪也．——《全晋文》卷二十。</p>
<p><center><font color="teal" size="+1">难为兄 <sub>与王昕王晖书 邢臧</sub></font></center></p>

<p>　　贤弟弥郎．意识深远．旷达不羁．简于造次．言必诣理．吟咏情性．往往丽绝当世．恐足下方难为兄．不暇虑其不进也．——《全后魏文》卷四十三。</p>
<p><center><font color="teal" size="+1">请宽心 <sub>勉林学士希逸 文天祥</sub></font></center></p>

<p>　　某夙有幸．获与介弟为寅恭．因之有以询居处著作之万一．不戚戚得丧．而言语文章．足以诏今传后．竹溪先生何憾哉．一日之赫赫者多矣．千载而赫赫者几人．为一日计者．无千载也．决矣．——叶楚伧《历代名人短笺》。</p>
<p><center><font color="teal" size="+1">不可与同游 <sub>答李伯襄 王思任</sub></font></center></p>

<p>　　灵谷松妙．寺前涧亦可．约唐存忆同往则妙．若吕豫石一脸旧选君气．足未行而肚先走．李玄素两襬襬摇断玉鱼．往来三山街．邀喝人下马．是其本等．山水之间．着不得也．——王思任《文饭小品》。</p>
<p><center><font color="teal" size="+1">交好人 <sub>与吴介兹 段一洁</sub></font></center></p>

<p>　　野梨酸涩类枳．断桃根接之．稍可啖．再接之．三接之．甘脆远过哀梨．可见人不可不相与好人也．——叶楚伧《历代名人短笺》。</p>
<p><center><font color="teal" size="+1">敬恕二字 <sub>与鲍春霆 曾国藩</sub></font></center></p>

<p>　　足下数年以来．水陆数百战．开府作镇．国家酬奖之典．亦可谓至优极渥．指日荣晋提军．勋位并隆．务宜敬以持躬．恕以待人．敬则小心翼翼．事无巨细．皆不敢忽．恕则凡事留馀地以处人．功不独居．过不推诿．常常记此二字．则长履大任．福祚无量矣．——《曾文正公全集》。</p>
<hr>

<h2 id="家人的短信"><a href="#家人的短信" class="headerlink" title="家人的短信"></a>家人的短信</h2><p><center><font color="teal" size="+1">实至名归 <sub>与弟超书 班固</sub></font></center></p>

<p>　　得伯章书．稿势殊工．知识读之．莫不叹息．实亦艺由己立．名自人成．——《全后汉文》卷二十五。</p>
<p><center><font color="teal" size="+1">注重人格 <sub>诫子书 司马徽</sub></font></center></p>

<p>　　闻汝充役．室如悬磬．何以自辨．论德则吾薄．说居则吾贫．勿以薄而志不壮．贫而行不高也．——《全后汉文》卷八十六。</p>
<p><center><font color="teal" size="+1">为子求妇 <sub>与弟书 虞翻</sub></font></center></p>

<p>　　长子容当为求妇．其父如此．谁肯嫁之者．造求小姓．足使生子．天其福人．不在旧族．扬雄之才．非出孔氏．芝草无根．醴泉无源．家圣受禅．父顽母嚚．虞家世法出痴子．——《全三国文》卷六十八。</p>
<p><center><font color="teal" size="+1">勿求长生 <sub>戒兄子伯思 陈惠谦</sub></font></center></p>

<p>　　君子疾没世而名不称．不患年不长也．且夫神仙愚惑．如系风捕影．非可得也．——《全后汉文》卷九十六。</p>
<p><center><font color="teal" size="+1">将人当作人 <sub>遣力给子书 陶潜</sub></font></center></p>

<p>　　汝旦夕之费．自给为难．今遣此力．助汝薪水之劳．此亦人子也．可善遇之．——叶楚伧《历代名人短笺》。</p>
<p><center><font color="teal" size="+1">人与文 <sub>诫当阳公大心书 萧纲</sub></font></center></p>

<p>　　汝年时尚幼．所阙者学．可久可大．其唯学欤．所以孔丘言．吾尝终日不食．终夜不寝．以思．无益．不如学也．若使墙面而立．沐猴而冠．吾所不取．立身之道．与文章异．立身先须谨重．文章且须放荡．——《全梁文》卷十一。</p>
<p><center><font color="teal" size="+1">不可不守 <sub>与绪汝书 颜真卿</sub></font></center></p>

<p>　　政可守．不可不守．吾去岁中言事得罪．又不能逆道徇时．为千古罪人也．虽贬居远方．终身不耻．绪汝等当须会吾之志．不可不守也．——《全唐文》卷三百三十七。</p>
<p><center><font color="teal" size="+1">贺侄及第 <sub>与史氏太君嫂 苏轼</sub></font></center></p>

<p>　　某谪海南．狼狈广州．知时侄及第．流落中尤以为庆．乃知三哥平生孝义．廉静自守．嫂贤明教诲有方．天不虚报也．明日当渡大海．聊致此书．嫂知意而已．——中华书局《苏轼全集》第六十卷。</p>
<p><center><font color="teal" size="+1">缓缓归 <sub>与夫人书 钱镠</sub></font></center></p>

<p>　　陌上花开．可缓缓归矣．——叶楚伧《历代名人短笺》。</p>
<p><center><font color="teal" size="+1">维君自爱 <sub>与夫子 周庚</sub></font></center></p>

<p>　　城不如郊．郊不如山．徙之西林诚善也．山静日长．惟君自爱．——周亮工《尺牍新钞》卷之十。</p>
<p><center><font color="teal" size="+1">怎样习字 <sub>字谕纪鸿 曾国藩</sub></font></center></p>

<p>　　凡作字．总要写得秀．学颜柳．学其秀而能雄．学赵董．恐秀而失之弱耳．尔并非下等姿质．特从前无善讲善诱之师．近来又颇有好高好速之弊．若求长进．须勿忘而兼以勿助．乃不致走入荆棘耳．——《曾文正公全集》。</p>
<hr>

<h2 id="临终的短信"><a href="#临终的短信" class="headerlink" title="临终的短信"></a>临终的短信</h2><p><center><font color="teal" size="+1">不要造大墓 <sub>遗令戒子 郝昭</sub></font></center></p>

<p>　　吾为将．知将不可为也．吾数发冢．取其木以为攻战具．又知厚葬无益于死者也．汝必敛以时服．且人生有处所耳．死复何在耶．今去本墓远．东西南北．在汝而已．——《全三国文》卷三十六。</p>
<p><center><font color="teal" size="+1">记恨街亭 <sub>临终与诸葛亮 马谡</sub></font></center></p>

<p>　　明公视谡犹子．谡视明公犹父．愿深惟殛鲧兴禹之义．使平生之交．不亏于此．谡虽死．无恨于黄壤也．——《全三国文》卷六十一。</p>
<p><center><font color="teal" size="+1">生离 <sub>别郗氏妻 王献之</sub></font></center></p>

<p>　　虽奉对积年．可以为尽日之欢．常苦不尽触类之畅．方欲与姊极当年之疋．以之偕老．岂谓乖别至此．诸怀怅塞实深．当复何由日夕见姊耶．俯仰悲咽．实无已已．唯当绝气耳．——《全晋文》卷二十七。</p>
<p><center><font color="teal" size="+1">死别 <sub>与径山维琳 苏轼</sub></font></center></p>

<p>　　某岭海万里不死．而归宿田里．遂有不起之忧．岂非命也夫．然死生亦细故尔．无足道者．惟为佛为法为众生自重．——《文集》卷六十一。</p>
<p><center><font color="teal" size="+1">义无反顾 <sub>临终遗子书 韩玉</sub></font></center></p>

<p>　　此去冥路．吾心浩然．刚直之气．必不下沉．儿可无虑．世乱时艰．努力自护．幽明虽异．宁不见尔．——叶楚伧《历代名人短笺》。</p>
<p><center><font color="teal" size="+1">朝闻夕死 <sub>甲申绝笔 朱之冯</sub></font></center></p>

<p>　　吾弟吾儿读书须读经世书．呫哔之学无用也．吕新吾先生呻吟语不可不读．我以死报国．此心慊然．朝闻夕死．原无二也．勿以为念．——叶楚伧《历代名人短笺》。</p>
<p><center><font color="teal" size="+1">切勿失信 <sub>遗书 史可法</sub></font></center></p>

<p>　　可法遗书于叔父大人长兄三贤弟及诸弟诸侄．扬城日夕不守．劳苦数月．落此结果．一死以报朝廷．亦复何恨．独先帝之仇未复．是为恨事耳．得副将史德威为我了后事．收入吾支．为诸侄一辈也．切勿负此言．四月十九日．可法书于扬城西门楼．——叶楚伧《历代名人短笺》。</p>
<p><center><font color="teal" size="+1">嬉笑赴死 <sub>字付大儿 金圣叹</sub></font></center></p>

<p>　　字付大儿看．盐菜与黄豆同吃．大有胡桃滋味．此法一传．我无遗憾矣．——徐珂《清稗类钞·讥讽类》</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E5%BF%B5%E6%A5%BC%E5%AD%A6%E7%9F%AD/" rel="tag"># 念楼学短</a>
          </div>

        

          <div class="post-nav">
            <div class="post-nav-item">
                <a href="/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_03/" rel="prev" title="念楼学短 - 卷三">
                  <i class="fa fa-chevron-left"></i> 念楼学短 - 卷三
                </a>
            </div>
            <div class="post-nav-item">
                <a href="/%E9%9D%92%E5%B0%91%E5%B9%B4%E6%96%87%E5%AD%A6/%E8%AF%B4%E5%94%B1%E8%83%8C%E5%8F%A4%E8%AF%97/%E8%AF%B4%E5%94%B1%E8%83%8C%E5%8F%A4%E8%AF%97/" rel="next" title="说唱背古诗">
                  说唱背古诗 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
