<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="议论文十三篇桃李不言 李将军列传赞 司马迁  　　太史公曰．传曰．其身正．不令而行．其身不正．虽令不从．其李将军之谓也．余睹李将军．悛悛如鄙人．口不能道辞．及死之日．天下知与不知．皆为尽哀．彼其忠实心诚．信于士大夫也．谚曰．桃李不言．下自成蹊．此言虽小．可以谕大也．——司马迁《史记》卷一百九。 怕不怕民众 民可畏论 唐太宗  　　古之帝王．有兴有衰．犹朝之有暮．皆为蔽其耳目．至于灭亡．书云">
<meta property="og:type" content="article">
<meta property="og:title" content="念楼学短 - 卷三">
<meta property="og:url" content="https://6gpp.github.io/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_03/index.html">
<meta property="og:site_name" content="得月庵">
<meta property="og:description" content="议论文十三篇桃李不言 李将军列传赞 司马迁  　　太史公曰．传曰．其身正．不令而行．其身不正．虽令不从．其李将军之谓也．余睹李将军．悛悛如鄙人．口不能道辞．及死之日．天下知与不知．皆为尽哀．彼其忠实心诚．信于士大夫也．谚曰．桃李不言．下自成蹊．此言虽小．可以谕大也．——司马迁《史记》卷一百九。 怕不怕民众 民可畏论 唐太宗  　　古之帝王．有兴有衰．犹朝之有暮．皆为蔽其耳目．至于灭亡．书云">
<meta property="og:locale" content="zh_CN">
<meta property="article:published_time" content="2003-05-15T16:00:00.000Z">
<meta property="article:modified_time" content="2024-05-02T22:38:34.897Z">
<meta property="article:author" content="得月庵主人">
<meta property="article:tag" content="念楼学短">
<meta name="twitter:card" content="summary">


<link rel="canonical" href="https://6gpp.github.io/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_03/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_03/","path":"青少年文学/念楼学短/念楼学短_03/","title":"念楼学短 - 卷三"}</script>

<script class="next-config" data-name="calendar" type="application/json">""</script>
<title>念楼学短 - 卷三 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E8%AE%AE%E8%AE%BA%E6%96%87%E5%8D%81%E4%B8%89%E7%AF%87"><span class="nav-text">议论文十三篇</span></a></li><li class="nav-item nav-level-2"><a class="nav-link" href="#%E8%AF%B4%E6%98%8E%E6%96%87%E5%8D%81%E4%B8%89%E7%AF%87"><span class="nav-text">说明文十三篇</span></a></li><li class="nav-item nav-level-2"><a class="nav-link" href="#%E6%8A%92%E6%83%85%E6%96%87%E5%8D%81%E4%B8%80%E7%AF%87"><span class="nav-text">抒情文十一篇</span></a></li><li class="nav-item nav-level-2"><a class="nav-link" href="#%E5%93%80%E7%A5%AD%E6%96%87%E5%8D%81%E4%B8%80%E7%AF%87"><span class="nav-text">哀祭文十一篇</span></a></li><li class="nav-item nav-level-2"><a class="nav-link" href="#%E5%86%99%E6%99%AF%E6%96%87%E5%8D%81%E7%AF%87"><span class="nav-text">写景文十篇</span></a></li><li class="nav-item nav-level-2"><a class="nav-link" href="#%E9%A2%98%E7%94%BB%E6%96%87%E4%B8%83%E7%AF%87"><span class="nav-text">题画文七篇</span></a></li><li class="nav-item nav-level-2"><a class="nav-link" href="#%E8%AE%B0%E4%BA%8B%E6%96%87%E5%8D%81%E4%B8%89%E7%AF%87"><span class="nav-text">记事文十三篇</span></a></li><li class="nav-item nav-level-2"><a class="nav-link" href="#%E8%AE%B0%E4%BA%BA%E7%89%A9%E5%8D%81%E4%B8%89%E7%AF%87"><span class="nav-text">记人物十三篇</span></a></li><li class="nav-item nav-level-2"><a class="nav-link" href="#%E8%AE%B0%E7%A4%BE%E4%BC%9A%E5%8D%81%E4%B8%89%E7%AF%87"><span class="nav-text">记社会十三篇</span></a></li><li class="nav-item nav-level-2"><a class="nav-link" href="#%E8%AE%B0%E8%A8%80%E8%AF%AD%E5%8D%81%E4%B8%80%E7%AF%87"><span class="nav-text">记言语十一篇</span></a></li><li class="nav-item nav-level-2"><a class="nav-link" href="#%E8%8B%8F%E8%BD%BC%E6%96%87%E5%8D%81%E7%AF%87"><span class="nav-text">苏轼文十篇</span></a></li><li class="nav-item nav-level-2"><a class="nav-link" href="#%E9%99%86%E6%B8%B8%E6%96%87%E5%8D%81%E7%AF%87"><span class="nav-text">陆游文十篇</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_03/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="念楼学短 - 卷三 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          念楼学短 - 卷三
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-05-16 00:00:00" itemprop="dateCreated datePublished" datetime="2003-05-16T00:00:00+08:00">2003-05-16</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E9%9D%92%E5%B0%91%E5%B9%B4%E6%96%87%E5%AD%A6/" itemprop="url" rel="index"><span itemprop="name">青少年文学</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<h2 id="议论文十三篇"><a href="#议论文十三篇" class="headerlink" title="议论文十三篇"></a>议论文十三篇</h2><p><center><font color="teal" size="+1">桃李不言 <sub>李将军列传赞 司马迁</sub></font></center></p>

<p>　　太史公曰．传曰．其身正．不令而行．其身不正．虽令不从．其李将军之谓也．余睹李将军．悛悛如鄙人．口不能道辞．及死之日．天下知与不知．皆为尽哀．彼其忠实心诚．信于士大夫也．谚曰．桃李不言．下自成蹊．此言虽小．可以谕大也．——司马迁《史记》卷一百九。</p>
<p><center><font color="teal" size="+1">怕不怕民众 <sub>民可畏论 唐太宗</sub></font></center></p>

<p>　　古之帝王．有兴有衰．犹朝之有暮．皆为蔽其耳目．至于灭亡．书云．可爱非君．可畏非民．天子有道．则人推而为主．无道．则人弃而不用．诚可畏也．——《全唐文》卷十“太宗七”。</p>
<p><center><font color="teal" size="+1">不能不学 <sub>诲学说 欧阳修</sub></font></center></p>

<p>　　玉不琢．不成器．人不学．不知道．然玉之为物．有不变之常德．虽不琢以为器．而犹不害为玉也．人之性因物则迁．不学．则舍君子而为小人．可不念哉．——《欧阳文忠公全集》卷一百二十九。</p>
<p><center><font color="teal" size="+1">儿子取名 <sub>名二子说 苏洵</sub></font></center></p>

<p>　　轮．辐．盖．轸．皆有职乎车．而轼独若无所为者．虽然．去轼．则吾未见其为完车也．轼乎．吾惧汝之不外饰也．天下之车．莫不由辙．而言车之功者．辙不与焉．虽然．车仆马毙．而患亦不及辙．是辙者．善处乎祸福之间也．辙乎．吾知免矣．——苏洵《嘉祐集》。</p>
<p><center><font color="teal" size="+1">谈人才 <sub>读孟尝君传 王安石</sub></font></center></p>

<p>　　世皆称孟尝君能得士．士以故归之．而卒赖其力以脱于虎豹之秦．嗟乎．孟尝君特鸡鸣狗盗之雄耳．岂足以言得士．不然．擅齐之强．得一士焉．宜可以南面而制秦．尚何取鸡鸣狗盗之力哉．夫鸡鸣狗盗之出其门．此士之所以不至也．——王安石《临川先生文集》卷七十一。</p>
<p><center><font color="teal" size="+1">宽与严 <sub>治大国若烹小鲜 陈善</sub></font></center></p>

<p>　　吴世英尝语予．治大国若烹小鲜．是有二义．盖自宽厚者言之．则曰宜勿烦扰．自刻薄者言之．则曰当加咸酸．予知其戏．因语之曰．太史公所谓．申韩刑名惨刻．皆原道德之意．无乃是乎．——陈善《扪虱新话》卷之四。</p>
<p><center><font color="teal" size="+1">官与贼 <sub>龙门子论政 宋濂</sub></font></center></p>

<p>　　县大夫问政．龙门子曰．民病久矣．其视之如伤乎．曰．是闻命矣．愿言其他．龙门子曰．勿为盗乎．曰．何谓也．曰．私民一钱．盗也．官盗．则民愈病矣．曰．若是其甚乎．曰．殆有甚焉．不称其任．而虚冒既廪者．亦盗也．——宋濂《龙门子凝道记》，见《宋文宪公全集》卷五十一。</p>
<p><center><font color="teal" size="+1">一团熟猪油 <sub>小人犹膏 刘基</sub></font></center></p>

<p>　　郁离子曰．小人其犹膏乎．观其皎而泽．莹而媚．若可亲也．忽然染之．则腻不可濯矣．故小人之未得志也．尾尾焉．一朝而得志也．岸岸焉．尾尾以求之．岸岸以居之．见乎声．形于色．欲人之知也如弗及．是故君子疾夫尾尾者．——刘基《郁离子》，见《诚意伯文集》卷四。</p>
<p><center><font color="teal" size="+1">舆论一律 <sub>鸲鹆鸟 庄元臣</sub></font></center></p>

<p>　　鸲鹆之鸟．出于南方．南人罗而调其舌．久之．能效人言．但能效声而止．终日所唱．惟数声也．蝉鸣于庭．鸟闻而笑之．蝉谓之曰．子能人言．甚善．然子所言者未尝言也．曷若我自鸣其意哉．鸟俯首而惭．终身不复效人言．今文章家窃摹成风．皆鸲鹆之未惭者耳．——庄元臣著《叔苴子》。</p>
<p><center><font color="teal" size="+1">做不做官 <sub>论语难解 赵南星</sub></font></center></p>

<p>　　荷蓧丈人遭乱世而农隐．而子路以为无义．以为乱伦．然则孔子所谓无道则隐非耶．论语之文．此为难解．——赵南星《闲居择言》。</p>
<p><center><font color="teal" size="+1">谈读书 <sub>天下最乐事 张岱</sub></font></center></p>

<p>　　陶石梁曰．世间极闲适事．如临泛游览．饮酒弈棋．皆须觅伴寻对．惟读书一事．止须一人．可以竟日．可以穷年．环堵之中而观览四海．千载之下而觌面古人．天下之乐．无过于此．而世人不知．殊可惜也．——张岱《快园道古》卷四。</p>
<p><center><font color="teal" size="+1">说现在 <sub>题壁 孙奇逢</sub></font></center></p>

<p>　　人生最系恋者过去．最冀望者未来．最悠忽者见在．夫过去已成逝水．勿容系也．未来茫如捕风．勿容冀也．独此见在之顷．或穷或通．时行时止．自有当然之道．应尽之心．乃悠悠忽忽．姑俟异日．诿责他人．岁月虚掷．良可浩叹．——王士禛《池北偶谈》卷七《苏门孙先生言行》。</p>
<p><center><font color="teal" size="+1">明不明 <sub>明初冤狱 龚炜</sub></font></center></p>

<p>　　明初芥视臣僚．以非罪冤杀者无算．予于魏苏州观之狱．尤痛恨焉．魏公治郡有声．即其浚河道．修府治．亦政中所应有事．一经诬奏．致贤守才士．株连蔓抄．虽极暗之世不至此．明朝之谓何．——龚炜《巢林笔谈》卷五。</p>
<hr>

<h2 id="说明文十三篇"><a href="#说明文十三篇" class="headerlink" title="说明文十三篇"></a>说明文十三篇</h2><p><center><font color="teal" size="+1">宫门的标志 <sub>阙 崔豹</sub></font></center></p>

<p>　　阙．观也．古每门树两观于其前．所以标表宫门也．其上可居．登之则可远观．故谓之观．人臣将至此．则思其所阙．故谓之阙．其上皆丹垩．其下皆画云气仙灵奇禽怪兽．以昭示四方焉．——崔豹《古今注·都邑》。</p>
<p><center><font color="teal" size="+1">煎鱼饼 <sub>饼炙 贾思勰</sub></font></center></p>

<p>　　作饼炙法．取好白鱼．净治．除骨取肉．琢得三升．熟猪肉肥者一升．细琢．酢五合．葱瓜菹各二合．姜橘皮各半合．鱼酱汁三合．看咸淡多少盐之．适口取足．作饼如升盏大．厚五分．熟油微火煎之．色赤便熟．可食．——贾思勰《齐民要术》卷第九“炙法”第八十。</p>
<p><center><font color="teal" size="+1">虎皮鹦鹉 <sub>桐花鸟 李昉</sub></font></center></p>

<p>　　剑南彭蜀间．有鸟大如指．五色毕具．有冠似凤．食桐花．每桐结花即来．桐花落即去．不知何之．俗谓之桐花鸟．极驯善．止于妇人钗上．客终席不飞．人爱之．无所害也．——《太平广记》卷四六三“禽鸟四”。</p>
<p><center><font color="teal" size="+1">地理模型 <sub>木图 沈括</sub></font></center></p>

<p>　　予奉使按边．始为木图．写其山川道路．其初遍履山川．旋以面糊木屑．写其形势于木案上．未几寒冻．木屑不可为．又熔蜡为之．皆欲其轻．易赍故也．至官所．则以木刻上之．上召辅臣同观．乃诏边州皆为木图．藏于内府．——沈括《梦溪笔谈》卷二十五。</p>
<p><center><font color="teal" size="+1">以虫治虫 <sub>养柑蚁 庄绰</sub></font></center></p>

<p>　　广南可耕之地少．民多种柑橘以图利．常患小虫．损失其实．惟树多蚁．则虫不能生．故园户之家．买蚁于人．遂有收蚁而贩者．用猪羊脬盛脂其中．张口置蚁穴旁．俟蚁入中．则持之而去．谓之养柑蚁．——庄绰《鸡肋编》卷下，原无题。</p>
<p><center><font color="teal" size="+1">凤凰不如我 <sub>寒号虫 李时珍</sub></font></center></p>

<p>　　盍旦．乃候时之鸟也．五台诸山甚多．其状如小鸡．四足．有肉翅．夏月毛采五色．自鸣若曰．凤凰不如我．至冬毛落如鸡雏．忍寒而号曰．得过且过．其屎恒集一处．气甚臊恶．粒大如豆．采之有如糊者．有粘块如糖者．人亦以砂石杂而货之．凡用．以糖心润泽者为真．——李时珍《本草纲目》卷四十八。</p>
<p><center><font color="teal" size="+1">锄头的快口 <sub>锄镈 宋应星</sub></font></center></p>

<p>　　凡治地生物．用锄镈之属．熟铁锻成．熔化生铁淋口．入水淬健．即成刚劲．每锹锄重一斤者．淋生铁三钱为率．少则不坚．多则过刚而折．——宋应星《天工开物》第十“锤锻”。</p>
<p><center><font color="teal" size="+1">灶王爷 <sub>灶神 谢肇淛</sub></font></center></p>

<p>　　万毕术云．灶神晦日归天．白人罪过．酉阳杂俎云．灶神有六女．常以月晦上天．白人罪状．大者夺纪．小者夺筭．然则今以廿四五持斋者．不太蚤计耶．——谢肇淛《五杂组》卷之二，原无题。</p>
<p><center><font color="teal" size="+1">珍奇的书桌 <sub>琥珀案 钮琇</sub></font></center></p>

<p>　　元辅巴公籍没时．宝货不可胜纪．有一书案．纯以琥珀琢成．面嵌水晶．方广二尺．下承以替．高可三寸．亦以水晶为之．贮水蓄金鱼数头．朱鳞碧藻．恍若丽空．见者叹为奇器．——钮琇《觚賸》卷四《燕觚》。</p>
<p><center><font color="teal" size="+1">相爷的名片 <sub>严嵩拜帖 姚元之</sub></font></center></p>

<p>　　额岳斋司农云．旧闻严嵩当国时．凡质库能得严府持一帖往候者．则献程仪三千两．盖得此一帖．即可免外侮之患．金陵三山街松茂典犹藏此帖．以为古玩．帖写嵩拜二字．字体学鲁公．大可五寸．纸四边不留馀地．乾隆四十五年曾亲见之．——姚元之《竹叶亭杂记》卷七。</p>
<p><center><font color="teal" size="+1">乞巧 <sub>𥓍巧 顾禄</sub></font></center></p>

<p>　　七日前夕．以杯盛鸳鸯水．掬和．露中庭．天明日出．晒之．徐俟水膜生面．各拈小针．投之使浮．因视水底针影之所似．以验智鲁．谓之𥓍巧.——顾禄《清嘉录》卷七。</p>
<p><center><font color="teal" size="+1">缩微玩物 <sub>小摆设 顾禄</sub></font></center></p>

<p>　　好事者供小财神．大不逾尺．而台阁．几案．盘匜．衣冠．卤簿．乐器．博弈．戏具．什物．亦缩至径寸．无不称之．俗呼小摆设．士女纵观．门阑如市．——顾禄《清嘉录》卷八。</p>
<p><center><font color="teal" size="+1">巧合 <sub>北京城门 夏仁虎</sub></font></center></p>

<p>　　明崇祯之际．题北京西向之门曰顺治．南向之门曰永昌．不谓遂为改代之谶．流寇入京．永昌乃为自成年号．清兵继至．顺治亦为清代入主之纪元．事殆有先定欤．禁城东华西华二门对峙．然至民国．则中门易为中华．亦若预为之地者．谓之巧合可矣．——夏仁虎《旧京琐记》卷八。</p>
<hr>

<h2 id="抒情文十一篇"><a href="#抒情文十一篇" class="headerlink" title="抒情文十一篇"></a>抒情文十一篇</h2><p><center><font color="teal" size="+1">月下 <sub>杂题一则 李白</sub></font></center></p>

<p>　　夜来月下卧醒．花影零乱．满人衿袖．疑如濯魄于冰壶也．——《李太白文集》卷三十《杂题》，共四则，此为其二。</p>
<p><center><font color="teal" size="+1">江上的笛声 <sub>李牟吹笛 李肇</sub></font></center></p>

<p>　　李牟秋夜吹笛于瓜洲．舟楫甚隘．初发调．群动皆息．及数奏．微风飒然而至．又俄顷．舟人贾客．皆有怨叹悲泣之声．——李肇《唐国史补》，原无题。</p>
<p><center><font color="teal" size="+1">习字 <sub>学书为乐 欧阳修</sub></font></center></p>

<p>　　苏子美尝言．明窗净几．笔砚纸墨皆极精良．亦自是人生一乐事．能得此乐者甚稀．其不为外物移其好者．又特稀也．余晚知此趣．恨字体不工．不能到古人佳处．若以为乐．则自给有馀．——《欧阳文忠公全集》卷一百三十《试笔》。</p>
<p><center><font color="teal" size="+1">怨华年 <sub>长亭怨慢小序 姜夔</sub></font></center></p>

<p>　　予颇喜自制曲．初率意为长短句．然后协以律．故前后阕多不同．桓大司马云．昔年种柳．依依汉南．今看摇落．凄怆江潭．树犹如此．人何以堪．此语余深爱之．——姜夔《白石道人歌曲》卷四。</p>
<p><center><font color="teal" size="+1">我爱独行 <sub>归程小记 归有光</sub></font></center></p>

<p>　　予每北上．常翛然独往来．一与人同．未免屈意以徇之．殊非其性．杜子美诗．眼前无俗物．多病也身轻．子美真可语也．昨自瓜州渡江．四顾无人．独览江山之胜．殊为快适．过浒墅．风雨萧飒如高秋．西山屏列．远近掩映．凭阑眺望．亦是奇游．山不必陟乃佳也．——归有光《震川先生集》别集卷六。</p>
<p><center><font color="teal" size="+1">日长如小年 <sub>此坐 张大复</sub></font></center></p>

<p>　　一鸠呼雨．修篁静立．茗碗时供．野芳暗度．又有两鸟．咿嘤林外．均节天成．童子倚炉触屏．忽鼾忽止．念既虚闲．室复幽旷．无事此坐．长如小年．——张大复《梅花草堂笔谈》卷二。</p>
<p><center><font color="teal" size="+1">夜之美 <sub>夜中偶起 叶绍袁</sub></font></center></p>

<p>　　夜中偶起．似可三更时分也．洑流薄岸．颓萝压波．白月挂天．蘋风隐树．四顾无声．遥村吠犬．渔棹泼剌．萤火乱飞．极夜景之幽趣矣．——叶绍袁《甲行日注》卷六，此为丁亥七月十七日所记，原无题。</p>
<p><center><font color="teal" size="+1">老年 <sub>失题 傅山</sub></font></center></p>

<p>　　老人家是甚不待动．书两三行．眵如胶矣．倒是那里有唱三倒腔的．和村老汉都坐在板凳上．听甚么飞龙闹勾栏．消遣时光．倒还使的．姚大哥说．十九日请看唱．割肉二斤．烧饼煮茄．尽足受用．不知真个请不请．若到眼前无动静．便过红土沟．吃碗大锅粥也好．——傅山《霜红龛集》卷二十三。</p>
<p><center><font color="teal" size="+1">在秋风里 <sub>洞庭君山 方以智</sub></font></center></p>

<p>　　浩然之撼．杜陵之浮．何如太白之刬耶．愚者尝作词曰．竟把青天．埋在秋风浪里．眇眇愁予．斑斑点点而已．——方以智《浮山文集》。</p>
<p><center><font color="teal" size="+1">燕子来时 <sub>念亡妻 蒋坦</sub></font></center></p>

<p>　　去年燕来较迟．帘外桃花．已零落殆半．夜深巢泥忽倾．堕雏于地．秋芙惧猧儿所攫．急收取之．且为钉竹片于梁．以承其巢．今年燕子复来．故巢犹在．绕屋呢喃．殆犹忆去年护雏人耶．——蒋坦《秋灯琐忆》，原无题。</p>
<p><center><font color="teal" size="+1">一年容易 <sub>枣儿葡萄 富察敦崇</sub></font></center></p>

<p>　　七月下旬．则枣实垂红．葡萄缀紫．担负者往往同卖．秋声入耳．音韵凄凉．抑郁多愁者不禁有岁时之感矣．——富察敦崇《燕京岁时记》。</p>
<hr>

<h2 id="哀祭文十一篇"><a href="#哀祭文十一篇" class="headerlink" title="哀祭文十一篇"></a>哀祭文十一篇</h2><p><center><font color="teal" size="+1">简短的悼词 <sub>祭房君文 韩愈</sub></font></center></p>

<p>　　维某年月日．韩愈谨遣旧吏皇甫悦．以酒肉之馈．展祭于五官蜀客之柩前．呜呼．君乃至于此．吾复何言．若有鬼神．吾未死．无以妻子为念．呜呼．君其能闻吾此言否．尚飨．——《全唐文》卷五百六十八。</p>
<p><center><font color="teal" size="+1">悼横死者 <sub>祭龚秀才文 杜牧</sub></font></center></p>

<p>　　维大中五年岁次辛未五月朔二日．湖州刺史杜牧．谨遣军事十将徐良．敬致祭于故龚秀才之灵．死者生之极．折胫而夭．复死之极．言于前定．莫得而推．出于偶然．魂其冤哉．乡里何在．骨肉何人．卞山之南．可以栖魂．呜呼哀哉．伏惟尚飨．——《全唐文》卷七百五十六。</p>
<p><center><font color="teal" size="+1">求止雨 <sub>祭城隍神文 欧阳修</sub></font></center></p>

<p>　　雨之害物多矣．惟城者神之所职．不敢及他．请言城役．用民之力．六万九千工．食民之米．一千三百石．众力方作．雨则止之．城功既成．雨又坏之．敢问雨者．于神谁尸．吏能知人．不能知雨．惟神有灵．可与雨语．吏竭其力．神佑以灵．各供厥职．无愧斯民．——《欧阳文忠公全集》卷四十九。</p>
<p><center><font color="teal" size="+1">悲愤的两问 <sub>祭吴先生履斋 季苾</sub></font></center></p>

<p>　　潞公不能不疏．温公不能不毁．赵忠简不能不迁．寇莱公不能不死．尔民无禄．岂天厌之．呜呼．后世而无先生者乎．孰能志之．后世而有先生者乎．孰能待之．——叶楚伧编《历代名人短笺》。</p>
<p><center><font color="teal" size="+1">无言之痛 <sub>祭蔡季通文 朱熹</sub></font></center></p>

<p>　　窃闻亡友西山先生蔡君季通羁旅之榇．远自舂陵言归故里．谨以家馔只鸡斗酒酹于灵前．呜呼哀哉．——《朱子大全》卷第八十七。</p>
<p><center><font color="teal" size="+1">不敢出声 <sub>祭朱元晦侍讲 陆游</sub></font></center></p>

<p>　　某有捐百身起九原之心．有倾长河注东海之泪．路修齿髦．神往形留．公殁不亡．尚其来飨．——《渭南文集》卷四十一。</p>
<p><center><font color="teal" size="+1">无人对饮了 <sub>祭方孚若宝谟 刘克庄</sub></font></center></p>

<p>　　公殁浃旬．小君偕逝．高年之母．茕然独存．语之土木．犹当流涕．况平生交友之情哉．呜呼．昔与公饮．常恨酒少．今举此觞．公不能釂．呜呼哀哉．——王符曾辑《古文小品咀华》。</p>
<p><center><font color="teal" size="+1">送别老臣 <sub>祭靳贵 明武宗</sub></font></center></p>

<p>　　朕在东宫．先生为傅．朕登大宝．先生为辅．朕今渡江．闻先生讣．哀哉尚飨．——叶楚伧编《历代名人短笺》。</p>
<p><center><font color="teal" size="+1">生死见交情 <sub>刑场祭夏言 顾仲言</sub></font></center></p>

<p>　　古人曰．一贵一贱．交情乃见．太师有焉．一死一生．乃见交情．余小子何多让焉．呜呼哀哉．尚飨．——叶楚伧编《历代名人短笺》。</p>
<p><center><font color="teal" size="+1">带笑而死 <sub>自祭文 王象晋</sub></font></center></p>

<p>　　不敢丧心．不求满意．能甘淡泊．能忍闲气．九十年来．于心无愧．可偕众而同游．可含笑而长逝．——叶楚伧编《历代名人短笺》。</p>
<p><center><font color="teal" size="+1">哭宋教仁 <sub>宋渔父哀辞 章炳麟</sub></font></center></p>

<p>　　炳麟不佞．七年与君子同游．钧石之重．夙所推毂．如何苍天．前我名世．殂殁之夕．犹口念鄙生．非诚心相应．胡而相感于万里哉．即日去官奔丧．躬与执绋．拜持羽扇．君所好也．若犹有知．当见颜色．——《章太炎文集》。</p>
<hr>

<h2 id="写景文十篇"><a href="#写景文十篇" class="headerlink" title="写景文十篇"></a>写景文十篇</h2><p><center><font color="teal" size="+1">石门山 <sub>与顾章书 吴均</sub></font></center></p>

<p>　　仆去月谢病．还觅薜萝．梅溪之西．有石门山者．森壁争霞．孤峰限日．幽岫含云．深溪蓄翠．蝉吟鹤唳．水响猿啼．英英相杂．绵绵成韵．既素重幽居．遂葺宇其上．幸富菊花．偏饶竹实．山谷所资．于斯已办．仁智所乐．岂徒语哉．——《吴朝请集》。</p>
<p><center><font color="teal" size="+1">徐知诰故居 <sub>寿宁寺 欧阳修</sub></font></center></p>

<p>　　甲申．与君玉饮寿宁寺．寺本徐知诰故第．李氏建国．以为孝先寺．太平兴国改今名．寺甚宏壮．画壁尤妙．问老僧．云周世宗入扬州时．以为行宫．尽圬墁之．惟经藏院画玄奘取经一壁独存．尤为绝笔．叹息久之．——《欧阳修全集》卷一二五。</p>
<p><center><font color="teal" size="+1">观泉 <sub>林虑记游一则 许有壬</sub></font></center></p>

<p>　　辛未．登西楼．和元裕之诗．遣捕鱼．得鲤鲫．活跃几席前．午泛舟观泉于宫之西．泉皆洹之洑流．而突出石崖下．腾涌有历下所谓趵突者．清澈尤甚．土人疏导作堰．以激碨碾．为利甚大．登龙祠．祠下泉出尤怒．日已暮．道人载酒于岸以俟．遂醉而归．仍宿于宫中．——许有壬《林虑记游》。</p>
<p><center><font color="teal" size="+1">龙关晓月 <sub>点苍山游记一则 杨慎</sub></font></center></p>

<p>　　二月辛酉．自龙尾关窥天生桥．夜宿海珠寺．候龙关晓月．两山千仞．中虚一峡．如排闼然．落月中悬．其时天在地底．中溪与予各赋一诗．诗成而月犹不移．真奇观也．下山．乘舟至海门阁小饮．——杨慎《点苍山游记》。</p>
<p><center><font color="teal" size="+1">丽江木府 <sub>木公设宴 徐弘祖</sub></font></center></p>

<p>　　二月初一日．木公命大把事．以家集黑香．白镪十两来馈．下午．设宴解脱林东堂．下藉以松毛．以楚雄诸生许姓者陪宴．仍侑以杯缎．银杯两只．绿绉纱一匹．大肴八十品．罗列甚遥．不能辨其孰为异味也．抵暮乃散．复以卓席馈许生．为分犒诸役．——《徐霞客游记》卷九上“西南游日记十五”，原无题。</p>
<p><center><font color="teal" size="+1">寓山的水 <sub>水明廊 祁彪佳</sub></font></center></p>

<p>　　园以藏山．所贵者反在于水．自泛舟及园．以为水之事尽．迨循廊而西．曲沼澄泓．绕出青林之下．主与客似从琉璃国而来．须眉若浣．衣袖皆湿．因忆杜老残夜水明句．以廊代楼．未识少陵首肯否．——祁彪佳《寓山注》。</p>
<p><center><font color="teal" size="+1">招隐山 <sub>招隐寺题名记 王士禛</sub></font></center></p>

<p>　　昔人言招隐水深山秀．烟霞涧毛皆不凡．予以庚子仲冬月同昆仑子来游．红叶满山．石骨刻露．泉流萧瑟．登玉蕊亭上．远眺江影．惝恍久之．——王士禛《渔洋文略》卷四。</p>
<p><center><font color="teal" size="+1">再上名楼 <sub>槜李烟雨楼 龚炜</sub></font></center></p>

<p>　　槜李烟雨楼．四时皆宜．予自己巳登此．得领彪湖春色．忽忽五年往矣．重阳在望．桂香犹复袭人．龙楼拥翠．悬以秋日．别具晶莹．再得芙蓉冒绿池．则全美矣．登眺之馀．卖茶者采菱饷客．色味迥殊．因思荷香雪景．又不知何年得备览此胜．——龚炜《巢林笔谈续编》卷上。</p>
<p><center><font color="teal" size="+1">荷花深处 <sub>消夏湾看荷花 顾禄</sub></font></center></p>

<p>　　洞庭西山之址．消夏湾为荷花最深处．夏末舒华．灿若锦绣．游人放棹纳凉．花香云影．皓月澄波．往往留梦湾中．越宿而归．——顾禄《清嘉录》卷六。</p>
<p><center><font color="teal" size="+1">会稽山色 <sub>十里看山 李慈铭</sub></font></center></p>

<p>　　十一月十五日．坐舟至瓦窑岭．偕雪瓯平子二子登岸．行十馀里．溯昌安门．一路看会稽山．恨若有速其步者．过一村庵．坐水槛上看枫．尤有意致．立危桥上四望．陶山在夕阳中．一髻嫣然．紫翠缕起．更远更红．非画工所能仿佛也．入城．闻戒珠寺钟矣．——李慈铭《萝庵游赏小志》，原无题。</p>
<hr>

<h2 id="题画文七篇"><a href="#题画文七篇" class="headerlink" title="题画文七篇"></a>题画文七篇</h2><p><center><font color="teal" size="+1">画飞鸟 <sub>书黄筌画雀 苏轼</sub></font></center></p>

<p>　　黄筌画飞鸟．颈足皆展．或曰．飞鸟缩颈则展足．缩足则展颈．无两展者．验之信然．乃知观物不审者．虽画师且不能．况其大者乎．君子是以务学而好问也．——《东坡题跋》卷五。</p>
<p><center><font color="teal" size="+1">李广夺马 <sub>题摹燕郭尚父图 黄庭坚</sub></font></center></p>

<p>　　凡书画当观韵．往时李伯时为余作李广夺胡儿马．挟儿南驰．夺胡儿弓．引满以拟追骑．观箭锋所直．发之．人马皆应弦也．伯时笑曰．使俗子为之．当作中箭追骑矣．余因此深悟画格．此与文章同一关纽．但难得人入神会耳．——《山谷题跋》卷三。</p>
<p><center><font color="teal" size="+1">真与美 <sub>题章友直草虫 杨万里</sub></font></center></p>

<p>　　春寒尔许．飞蝇新蝉辈遽出耶．细观．盖章伯益墨戏也．——叶楚伧编的《历代名人短文笺》。</p>
<p><center><font color="teal" size="+1">动人春色 <sub>徽庙试画工 俞文豹</sub></font></center></p>

<p>　　徽庙试画工．以万绿丛中红一点．动人春色不须多为意．众皆妆点花卉．独一工于层楼缥缈绿杨隐映中．画一妇人凭栏立．众工遂服．——俞文豹《吹剑录》，原无题。</p>
<p><center><font color="teal" size="+1">还是东坡 <sub>题东坡笠屐图 陆树声</sub></font></center></p>

<p>　　当其冠冕在朝．则众怒群咻．不可于时．及山容野服．则争先快睹．彼亦一东坡．此亦一东坡．观者于此．聊代东坡一哂．——施蛰存编的《晚明二十家小品》。</p>
<p><center><font color="teal" size="+1">残缺之美 <sub>书夏圭山水卷 徐渭</sub></font></center></p>

<p>　　观夏圭此画．苍洁旷迥．令人舍形而悦影．但两接处墨与景俱不交．必有遗矣．惜哉．云护蛟龙．支股必间断．亦在意会而已．——《徐文长文集》。</p>
<p><center><font color="teal" size="+1">孤山夜月 <sub>题孤山夜月图 李流芳</sub></font></center></p>

<p>　　曾与印持诸兄弟．醉后泛小艇．从西泠而归．时月初上．新堤柳枝．皆倒影湖中．空明摩荡．如镜中．复如画中．久怀此胸臆．壬子在小筑．忽为孟阳写出．真是画中矣．——李流芳《檀园集》。</p>
<hr>

<h2 id="记事文十三篇"><a href="#记事文十三篇" class="headerlink" title="记事文十三篇"></a>记事文十三篇</h2><p><center><font color="teal" size="+1">种仇得仇 <sub>懿公之死 刘向</sub></font></center></p>

<p>　　齐懿公之为公子也．与邴歜之父争田．不胜．及即位．乃掘而刖之．而使歜为仆．夺庸织之妻．而使织为参乘．公游于申池．二人浴于池．歜以鞭抶织．织怒．歜曰．人夺女妻而不敢怒．一抶女庸何伤．织曰．孰与刖其父而不病奚若．乃谋杀公．纳之竹中．——刘向《说苑》卷六。</p>
<p><center><font color="teal" size="+1">[囗+武]和圀 <sub>则天改字 张鷟</sub></font></center></p>

<p>　　天授中．则天好改新字．又多忌讳．有幽州人寻如意上封云．國字中或．或乱天象．请囗中安武以镇之．则天大喜．下制即依．月馀．有上封者云．武退在囗中．与囚字无异．不祥之甚．则天愕然．遽追制改令中为八方字．后孝和即位．果幽则天于上阳宫．——张鷟《朝野佥载》卷一。</p>
<p><center><font color="teal" size="+1">以饼拭手 <sub>宇文士及割肉 刘餗</sub></font></center></p>

<p>　　太宗使宇文士及割肉．以饼拭手．帝屡目焉．士及佯为不悟．更徐拭而便啖之．——刘餗《隋唐嘉话》上，原无题。</p>
<p><center><font color="teal" size="+1">人不如文 <sub>降为上计 刘餗</sub></font></center></p>

<p>　　齐吴均为文多慷慨军旅之意．梁武帝被围台城．朝廷问均外御之计．忙惧不知所答．但云．愚意愿速降为上．——《说郛》三八。</p>
<p><center><font color="teal" size="+1">豺咬杀鱼 <sub>娄师德 李昉</sub></font></center></p>

<p>　　则天禁屠杀颇切．吏人弊于蔬菜．师德为御史大夫．因使至于陕．厨人进肉．师德曰．敕禁屠杀．何为有此．厨人曰．豺咬杀羊．师德曰．大解事豺．乃食之．又进鲙．复问何为有此．厨人复曰豺咬杀鱼．师德因大叱之．智短汉．何不道是獭．厨人即云是獭．师德亦为荐之．——《太平广记》卷四九三，原无题。</p>
<p><center><font color="teal" size="+1">有脾气 <sub>学士草文 欧阳修</sub></font></center></p>

<p>　　杨大年为学士时．草答契丹书云．邻壤交欢．进草既入．真宗自注其侧云．朽壤鼠壤粪壤．大年遽改为邻境．明旦引唐故事．学士作文书有所改为不称职．当罢．因亟求解职．真宗语宰相曰．杨亿不通商量．真有气性．——欧阳修《归田录》卷一，原无题。</p>
<p><center><font color="teal" size="+1">献赋 <sub>丹凤门 龚鼎臣</sub></font></center></p>

<p>　　艺祖时新丹凤门．梁周翰献丹凤门赋．帝问左右．何也．对曰．周翰儒臣．在文字职．国家有所兴建．即为歌颂．帝曰．人家盖一个门楼．措大家又献言语．即掷于地．即今宣德门也．——龚鼎臣《东原录》，原无题。</p>
<p><center><font color="teal" size="+1">树倒猢狲散 <sub>不依附 庞元英</sub></font></center></p>

<p>　　宋曹咏依附秦桧．官至侍郎．显赫一时．依附者甚众．独其妻兄厉德斯不以为然．咏百般威胁．德斯独不屈．及秦桧死．德斯遣人致书于曹咏．启封．乃树倒猢狲散赋一篇．——庞元英《谈薮》，原无题。</p>
<p><center><font color="teal" size="+1">巧安排 <sub>一举三役 沈括</sub></font></center></p>

<p>　　祥符中．禁内火．时丁晋公主营复宫室．患取土远．公乃令凿通衢取土．不日皆成巨堑．乃决汴水入堑中．引诸道竹木排筏及船运杂料．尽自堑中入至宫门．事毕．却以斥弃瓦砾灰壤．实于堑中．复为通衢．一举而三役济．计省费以亿万计．——沈括《梦溪笔谈》“补笔谈卷二”，原无题。</p>
<p><center><font color="teal" size="+1">父与子 <sub>曹彬曹璨 王君玉</sub></font></center></p>

<p>　　曹璨．彬之子也．为节度使．其母一日阅宅库．见积钱数千缗．召璨指而示曰．先侍中履历中外．未尝有此积聚．可知汝不及父远矣．——王君玉《国老谈苑》，原无题。</p>
<p><center><font color="teal" size="+1">须读书人 <sub>乾德铜镜 李心传</sub></font></center></p>

<p>　　乾德三年春平蜀．蜀宫人有入掖庭者．太祖览其镜背云．乾德四年铸．上大惊．以问陶窦二内相．二人曰．蜀少主尝有此号．镜必蜀中所铸．上曰．作宰相须是读书人．自是大重儒臣．——李心传《旧闻证误》卷一，原无题。</p>
<p><center><font color="teal" size="+1">勿与钥匙 <sub>刺史避贼 陶宗仪</sub></font></center></p>

<p>　　周定州刺史孙彦高．被突厥围城数十里．彦高乃入柜中藏．令奴曰．牢掌钥匙．贼来索．慎勿与．——陶宗仪纂《说郛》卷二引《朝野佥载》，原无题。</p>
<p><center><font color="teal" size="+1">一览皆小 <sub>书匾额 易宗夔</sub></font></center></p>

<p>　　高澹人随圣祖登泰山．圣祖欲书匾额．已拟定而小天下四字．提笔一挥．将而字一画写太低．以下难再着笔．帝甚踌躇．高曰．陛下非欲书一览皆小四字耶．帝欣然一挥而就．——易宗夔《新世说·捷悟》，原无题。</p>
<hr>

<h2 id="记人物十三篇"><a href="#记人物十三篇" class="headerlink" title="记人物十三篇"></a>记人物十三篇</h2><p><center><font color="teal" size="+1">吸脓疮 <sub>吴起为魏将 刘向</sub></font></center></p>

<p>　　吴起为魏将攻中山．军人有病疽者．吴子自吮其脓．其母泣之．旁人曰．将军于而子如是．尚何为泣．对曰．吴子吮此子父之创．而杀之于泾水之战．战不旋踵而死．今又吮之．安知是子何战而死．是以哭之矣．——刘向《说苑》卷六。</p>
<p><center><font color="teal" size="+1">高下自见 <sub>祖阮得失 裴启</sub></font></center></p>

<p>　　祖士少好财．阮遥集好屐．并常自经营．同是一累．而未判其得失．人有诣祖．见料视财物．客至屏当未尽．馀两小簏．以置背后．倾身障之．意未能平．或有诣阮．正见自吹火蜡屐．因叹曰．未知一生当着几两屐．神色闲畅．于是胜负始分也．——裴启《语林》辑本，原无题。</p>
<p><center><font color="teal" size="+1">牛头马面 <sub>周兴残忍 张鷟</sub></font></center></p>

<p>　　周秋官侍郎周兴．推劾残忍．法外苦楚．无所不为．时人号牛头阿婆．百姓怨谤．兴乃榜门判曰．被告之人．问皆称枉．斩决之后．咸悉无言．——张鷟《朝野佥载》卷二，原无题。</p>
<p><center><font color="teal" size="+1">英雄本色 <sub>英公言 刘餗</sub></font></center></p>

<p>　　英公尝言．我年十二三为无赖贼．逢人则杀．十四五为难当贼．有所不快者．无不杀之．十七八为好贼．上阵乃杀人．年二十便为天下大将．用兵以救人死．——刘餗《隋唐嘉话》上卷，原无题。</p>
<p><center><font color="teal" size="+1">听其自然 <sub>裴晋公 赵璘</sub></font></center></p>

<p>　　裴晋公为门下侍郎．过吏部选人官．谓同过给事中曰．吾徒侥幸至多．此辈优与一资半级．何足问也．一皆注定．未曾限量．公不信术数．不好服食．每语人曰．鸡猪鱼蒜．逢著则吃．生老病死．时至则行．其器抱弘达皆此类．——赵璘《因话录》卷二，原无题。</p>
<p><center><font color="teal" size="+1">靴价 <sub>冯道和凝 欧阳修</sub></font></center></p>

<p>　　故老能言五代时事者云．冯相道和相凝同在中书．一日．和问冯曰．公靴新买．其直几何．冯举左足示和曰．九百．和性褊急．遽回顾小吏云．吾靴何得用一千八百．因诟责久之．冯徐举其右足曰．此亦九百．于是烘堂大笑．时谓宰相如此．何以镇服百僚．——欧阳修《归田录》卷一，原无题。</p>
<p><center><font color="teal" size="+1">胡铨 <sub>斩桧书 罗大经</sub></font></center></p>

<p>　　胡澹庵上书乞斩秦桧．金虏闻之．以千金求其书．三日得之．君臣失色．曰．南朝有人．盖足以破其阴遣桧归之谋也．乾道初虏使来．犹问胡铨今安在．张魏公曰．秦太师专柄二十年．只成就得一胡邦衡．——罗大经《鹤林玉露》甲编卷六。</p>
<p><center><font color="teal" size="+1">更快活 <sub>梅询 谢肇淛</sub></font></center></p>

<p>　　梅询为翰林学士．一日书诏颇多．属思甚苦．操觚巡阶而行．忽见一老卒卧于日中．欠伸甚适．梅忽叹曰．畅哉．徐问曰．汝识字乎．曰．不识字．梅曰．更快活也．——谢肇淛《五杂组》卷之十六，原无题。</p>
<p><center><font color="teal" size="+1">洗马 <sub>杨文懿公 张岱</sub></font></center></p>

<p>　　杨文懿公守陈．以洗马乞假归．行次一驿．其丞不知为何官．与之抗礼．且问公曰．公职洗马．日洗几马．公曰．勤则多洗．懒则少洗．俄而报一御史至．丞乃促公让驿．公曰．此固宜．然待其至而让未晚．比御史至．则公门人也．跽而起居．丞乃蒲伏谢罪．公卒不较．——张岱《快园道古》卷之一，原无题。</p>
<p><center><font color="teal" size="+1">又哭又笑 <sub>御史反覆 王士禛</sub></font></center></p>

<p>　　平原董默庵讷．以御史大夫改江南江西总督．有某御史者造之．甫就坐．大哭不已．董为感动．举座讶之．某出．旋造大冶相余佺庐国柱．入门揖起．即大笑．余惊问之．对曰．董某去矣．拔去眼中钉也．京师传之．皆恶其反覆．未几罢官．——王士禛《古夫于亭杂录》卷一。</p>
<p><center><font color="teal" size="+1">性情中人 <sub>严感遇 王士禛</sub></font></center></p>

<p>　　严感遇．乌程人．少豪宕．举止与俗异．尝畜一白鹊．行止与俱．鹊死．哭之数日．老而贫．居山中穷僻处．忍饥赋诗．一日米尽．友人遗白金一饼．携之市米．遇小汉玉器．辄买以归．玩弄之．饿而僵仆．几绝．——王士禛《池北偶谈》卷十一。</p>
<p><center><font color="teal" size="+1">不讲排场 <sub>戴金溪 易宗夔</sub></font></center></p>

<p>　　戴金溪生平简而寡营．凡人事居处．皆适来而适应之．自刑部尚书假归武林．大府宴之．天雨着屐往．终饮．群官拥送．鼓吹启戟门．呼公舆马．公笑．索伞自执之．扬扬出门去．——易宗夔《新世说》卷一，原无题。</p>
<p><center><font color="teal" size="+1">送寿礼 <sub>陆稼书 易宗夔</sub></font></center></p>

<p>　　陆稼书令嘉定时．苏抚慕天颜生辰庆祝．群吏争献纳珍物．公独于袖中出布一匹．屦二双．曰．此非取诸民者．谨为公寿．天颜笑却之．卒以微罪劾罢其官．——易宗夔《新世说》卷三，原无题。</p>
<hr>

<h2 id="记社会十三篇"><a href="#记社会十三篇" class="headerlink" title="记社会十三篇"></a>记社会十三篇</h2><p><center><font color="teal" size="+1">市井无赖 <sub>蜀市人赵高 段成式</sub></font></center></p>

<p>　　李夷简元和末在蜀．蜀市人赵高好斗．常入狱．满背镂毗沙门天王．吏欲杖背．见之辄止．恃此转为坊市患害．左右言于李．李大怒．擒就厅前．索新造筋棒．头径三寸．叱杖子打天王．尽则已．数三十馀不绝．经旬日．袒衣而历门叫呼．乞修理功德钱．——段成式《酉阳杂俎》卷八。</p>
<p><center><font color="teal" size="+1">乐工学画 <sub>营丘伶人 王辟之</sub></font></center></p>

<p>　　翟院深．营丘伶人．师李成山水．颇得其体．一日．府宴张乐．院深击鼓为节．忽停挝仰望．鼓声不续．左右惊愕．太守召问之．对曰．适乐作次．有孤云横飞．淡伫可爱．意欲图写．凝思久之．不知鼓声之失节也．太守笑而释之．——王辟之《渑水燕谈录》卷七，原无题。</p>
<p><center><font color="teal" size="+1">琴师 <sub>黄振以琴被遇 叶绍翁</sub></font></center></p>

<p>　　琴师黄震．后易名振．以琴召入．思陵悦其音．命待诏御前．日给以黄金一两．后黄教子乃以他艺．入．诏以尔子不足进于琴耶．黄喟然叹曰．几年几世．又遇这一个官家．黄死．遂绝弦云．——叶绍翁《四朝闻见录》乙集。</p>
<p><center><font color="teal" size="+1">一连三个 <sub>莫贺莫贺 郑晓</sub></font></center></p>

<p>　　正德中．吏部三尚书．张彩坐瑾党死．陆完坐宸濠党．王晋溪坐奸党乱政．皆论死．减谪戍．石文隐公代晋溪．有匿名书帖吏部门云．莫做莫做．莫贺莫贺．十五年间．一连三个．——郑晓《今言》卷之二，原无题。</p>
<p><center><font color="teal" size="+1">边唱边摘 <sub>唱龙眼 周亮工</sub></font></center></p>

<p>　　龙眼枝甚柔脆．熟时赁惯手登采．恐其恣啖．与约曰．唱勿辍．辍则勿给值．树叶扶疏．人坐绿阴中．高低断续．喁喁弗已．远听之．颇足娱耳．土人谓之唱龙眼．——周亮工《闽小纪》卷一。</p>
<p><center><font color="teal" size="+1">咬屁股 <sub>车夫 蒲松龄</sub></font></center></p>

<p>　　有车夫载重登坡．方极力时．一狼来啮其臀．欲释手．则货敝身压．忍痛推之．既上．则狼已龁片肉而去．乘其不能为力之际．窃尝一脔．亦黠而可笑也．——蒲松龄《聊斋志异》卷十二。</p>
<p><center><font color="teal" size="+1">太行山 <sub>争山名 金埴</sub></font></center></p>

<p>　　甲乙二人同游太行山．甲曰．本大行．何得曰太行．乙曰．本太行．如何称大行．共决于老者．老者可甲而否乙．甲去．乙询云．奈何翁亦颠倒若是．答曰．人有争气者．不可与辩．今其人妄谓己是．不屑证明是非．有争气矣．吾不与辩者．使其终身不知有太行山也．——金埴《不下带编》卷二，原无题。</p>
<p><center><font color="teal" size="+1">四十年河西 <sub>尚书 孙赵翼</sub></font></center></p>

<p>　　云间某相国之孙．乞米于人．归途无力自负．觅一市佣负之．嗔其行迟．曰．吾相门之子．不能肩负．固也．汝佣也．胡亦不能行．对曰．吾亦某尚书孙也．此语闻之董苍水．——赵翼《檐曝杂记》卷五，原无题。</p>
<p><center><font color="teal" size="+1">愉快的事 <sub>十爱 张荩</sub></font></center></p>

<p>　　月．<br>　　秋日．<br>　　闻远笛．<br>　　不速之客．<br>　　花开值佳节．<br>　　四围新绿周密．<br>　　烟波细雨横舟楫．<br>　　灯火迷离笙歌不绝．<br>　　故友谈心言语多真率．<br>　　结伴离家任我山川浪迹．<br>　　——张荩《仿园清语》。</p>
<p><center><font color="teal" size="+1">讨厌的事 <sub>十憎 张荩</sub></font></center></p>

<p>　　泥．<br>　　势利．<br>　　市井气．<br>　　自夸技艺．<br>　　碌碌全无济．<br>　　夜深好点杂戏．<br>　　难事说得太容易．<br>　　粗知风水频迁祖地．<br>　　无所不为向人谈道义．<br>　　事急非常故作有意无意．<br>　　——张荩《仿园清语》。</p>
<p><center><font color="teal" size="+1">敬土地 <sub>土地公公生日 顾禄</sub></font></center></p>

<p>　　（二月）二日为土地神诞．俗称土地公公．大小官廨皆有其祠．官府谒祭．吏胥奉香火者．各牲乐以酬．村农亦家户壶浆以祝神厘．俗称田公田婆．——顾禄《清嘉录》卷二。</p>
<p><center><font color="teal" size="+1">妓女哭坟 <sub>南下洼 崇彝</sub></font></center></p>

<p>　　清明节．江南城隍庙开放．庙在虎坊桥之南．地名南下洼．其地多丛葬处．庙居其北．有戏台为赛神之所．然多年不闻有演戏之举．是日上冢．以妓女为盛．多着素服．亦悼其同类意也．有痛哭欲绝者．但所吊者．或百年外之人．或数十年前者．绝不相识也．——崇彝《道咸以来朝野杂记》，原无题。</p>
<p><center><font color="teal" size="+1">吃瓦片 <sub>贵旗免问 夏仁虎</sub></font></center></p>

<p>　　京人买房宅取租以为食者．谓之吃瓦片．贩书画碑帖者．谓之吃软片．向日租房招帖．必附其下曰．贵旗贵教贵天津免问．盖当时津人在京者．犹不若近时之高尚．而旗籍．回教．则人多有畏之者．——夏仁虎《旧京琐记》卷一，原无题。</p>
<hr>

<h2 id="记言语十一篇"><a href="#记言语十一篇" class="headerlink" title="记言语十一篇"></a>记言语十一篇</h2><p><center><font color="teal" size="+1">点上蜡烛 <sub>平公问师旷 刘向</sub></font></center></p>

<p>　　晋平公问于师旷曰．吾年七十．欲学恐已暮矣．师旷曰．何不炳烛乎．平公曰．安有为人臣而戏其君乎．师旷曰．盲臣安敢戏其君乎．臣闻之．少而好学．如日出之阳．壮而好学．如日中之光．老而好学．如炳烛之明．炳烛之明．孰与昧行乎．公曰．善哉．——刘向《说苑·建本》，原无题。</p>
<p><center><font color="teal" size="+1">答得好 <sub>法畅答庾公 裴启</sub></font></center></p>

<p>　　康法畅造庾公．捉麈尾至佳．公曰．麈尾过丽．何以得在．答曰．廉者不求．贪者不与．故得在耳．——裴启《语林》辑本，原无题。</p>
<p><center><font color="teal" size="+1">手足情深 <sub>言为姊作粥 刘餗</sub></font></center></p>

<p>　　英公虽贵为仆射．其姊病必亲为粥．釜燃．辄焚其须．姊曰．仆妾多矣．何为自苦如此．勣曰．岂为无人耶．顾今姊年老．勣亦年老．虽欲久为姊粥．复可得乎．——刘餗《隋唐嘉话》上卷，原无题。</p>
<p><center><font color="teal" size="+1">我不会死了 <sub>笑对谐谑 刘肃</sub></font></center></p>

<p>　　裴玄本好谐谑．为户部郎中时．左仆射房玄龄疾甚．省郎将问疾．玄本戏曰．仆射病可．须问之．既甚矣．何须问也．有泄其言者．既而随例候玄龄．玄龄笑曰．裴郎中来．玄龄不死矣．——刘肃《大唐新语》，原无题。</p>
<p><center><font color="teal" size="+1">说蟹 <sub>一蟹不如一蟹 王君玉</sub></font></center></p>

<p>　　陶穀以翰林学士奉使吴越．忠懿王宴之．因食蝤蛑．询其名类．忠懿命自蝤蛑至蟛蜞．凡罗列十馀种以进．穀视之．笑谓忠懿曰．此所谓一蟹不如一蟹也．——王君玉《国老谈苑》，原无题。</p>
<p><center><font color="teal" size="+1">披油衣吃糖 <sub>滑稽 王明清</sub></font></center></p>

<p>　　绍圣中．有王毅者．文贞之孙．以滑稽得名．除知泽州．不满其意．往别时宰章子厚．子厚曰．泽州油衣甚佳．良久又曰．出饧极妙．毅曰．启相公．待到后当终日坐地．披着油衣吃饧也．子厚亦为之启齿．毅之子．伦也．——王明清《玉照新志》卷三，原无题。</p>
<p><center><font color="teal" size="+1">救马夫 <sub>晏子讽谏 陶宗仪</sub></font></center></p>

<p>　　景公所爱马暴死．公怒．令刀解养马者．晏子请数之．曰．尔有罪三．公使汝养马．汝杀之．当死罪一．又杀公之所爱马．当死罪二．公以一马之故杀人．百姓怨吾君．诸侯轻吾国．汝当死罪三．景公喟然曰．舍之．——《说郛》卷二引《晏子春秋》，但已改写，原无题。</p>
<p><center><font color="teal" size="+1">人尽可夫 <sub>格言 谢肇淛</sub></font></center></p>

<p>　　父一而已．人尽夫也．此语虽得罪于名教．亦格言也．父子之恩．有生以来．不可移易者也．委禽从人．原无定主．不但夫择妇．妇亦择夫矣．谓之人尽夫亦可也．——谢肇淛《五杂组》卷之八，原无题。</p>
<p><center><font color="teal" size="+1">囊萤映雪 <sub>名读书 浮白主人</sub></font></center></p>

<p>　　车胤囊萤读书．孙康映雪读书．一日．康往拜胤．不遇．问何往．门者曰．出外捉萤火虫去了．已而胤答拜康．见康闲立庭中．问何不读书．康曰．我看今日这天．不像个下雪的．——浮白主人《笑林》。</p>
<p><center><font color="teal" size="+1">人情冷暖 <sub>钓叟慨言 钮琇</sub></font></center></p>

<p>　　雪滩钓叟曰．昔苏季子云．贫穷则父母不子．富贵则亲戚畏惧．今世异是．富贵则父母不子．贫穷则亲戚畏惧．此言殊有感慨．——钮琇《觚賸》卷二。</p>
<p><center><font color="teal" size="+1">读常见书 <sub>临别赠言 易宗夔</sub></font></center></p>

<p>　　姚姬传乞终养归里．濒行时．翁覃溪学士来乞言．公曰．诸君皆欲读人间未见书．某则愿读人间所常见书耳．——易宗夔《新世说》卷一，原无题。</p>
<hr>

<h2 id="苏轼文十篇"><a href="#苏轼文十篇" class="headerlink" title="苏轼文十篇"></a>苏轼文十篇</h2><p><center><font color="teal" size="+1">自己的文章 <sub>自评文 苏轼</sub></font></center></p>

<p>　　吾文如万斛泉源．不择地皆可出．在平地滔滔汩汩．虽一日千里无难．及其与山石曲折．随物赋形．而不可知也．所可知者．常行于所当行．常止于不可不止．如是而已矣．其他．虽吾亦不能知也．——中华书局本《苏轼文集》选录，卷六十六。</p>
<p><center><font color="teal" size="+1">读陶诗 <sub>书渊明诗 苏轼</sub></font></center></p>

<p>　　余闻江州东林寺有陶渊明诗集．方欲遣人求之．而李江州忽送一部遗予．字大纸厚．甚可喜也．每体中不佳．辄取读．不过一篇．惟恐读尽后无以自遣耳．——中华书局本《苏轼文集》选录，卷六十七，原题《书渊明羲农去我久诗》。</p>
<p><center><font color="teal" size="+1">惜别 <sub>书别姜君 苏轼</sub></font></center></p>

<p>　　元符己卯闰九月．琼士姜君来儋耳．日与予相从．至庚辰三月乃归．无以赠行．书柳子厚饮酒读书二诗以见别意．子归．吾无以遣日．独此二事．日相与往还耳．二十一日书．——中华书局本《苏轼文集》选录，卷六十七，原题《书柳子厚诗后》，据别本改。</p>
<p><center><font color="teal" size="+1">桃花作饭 <sub>书张长史书法 苏轼</sub></font></center></p>

<p>　　世人见古有见桃花悟道者．争颂桃花．便将桃花作饭吃．吃此饭五十年．转没交涉．正如张长史见担夫与公主争路．而得草书之法．欲学长史书．日就担夫求之．岂可得哉．——中华书局本《苏轼文集》选录，卷六十九。</p>
<p><center><font color="teal" size="+1">过滩 <sub>书舟中作字 苏轼</sub></font></center></p>

<p>　　将至曲江．船上滩欹侧．撑者百指．篙声石声荦然．四顾皆涛濑．士无人色．而吾作字不少衰．何也．吾更变亦多矣．置笔而起．终不能一事．孰与且作字乎．——中华书局本《苏轼文集》选录，卷六十九。</p>
<p><center><font color="teal" size="+1">黑不黑 <sub>书墨 苏轼</sub></font></center></p>

<p>　　余蓄墨数百挺．暇日辄出品试之．终无黑者．其间不过一二可人意．以此知世间佳物．自是难得．茶欲其白．墨欲其黑．方求黑时嫌漆白．方求白时嫌雪黑．自是人不会事也．——中华书局本《苏轼文集》选录，卷七十。</p>
<p><center><font color="teal" size="+1">屠龙和踹猪 <sub>书吴说笔 苏轼</sub></font></center></p>

<p>　　笔若适士大夫意．则工书人不能用．若便于工书者．则虽士大夫亦罕售矣．屠龙不如履豨．岂独笔哉．君谟所谓艺益工而人益困．非虚语也．吴政已亡．其子说颇得家法．——中华书局本《苏轼文集》选录，卷七十。</p>
<p><center><font color="teal" size="+1">月下闲人 <sub>记承天夜游 苏轼</sub></font></center></p>

<p>　　元丰六年十一月十二日夜．解衣欲睡．月色入户．欣然起行．念无与为乐者．遂至承天寺寻张怀民．怀民亦未寝．相与步于中庭．庭下如积水空明．水中藻荇交横．盖竹柏影也．何夜无月．何处无竹柏．但少闲人如吾两人者耳．——中华书局本《苏轼文集》选录，卷七十一。</p>
<p><center><font color="teal" size="+1">脱钩 <sub>记游松风亭 苏轼</sub></font></center></p>

<p>　　余尝寓居惠州嘉祐寺．纵步松风亭下．足力疲乏．思欲就林止息．仰望亭宇．尚在木末．意谓如何得到．良久忽曰．此间有甚么歇不得处．由是心若挂钩之鱼．忽得解脱．若人悟此．虽两阵相接．鼓声如雷霆．进则死敌．退则死法．当恁么时．也不妨熟歇．——中华书局本《苏轼文集》选录，卷七十一。</p>
<p><center><font color="teal" size="+1">知惭愧 <sub>书临皋亭 苏轼</sub></font></center></p>

<p>　　东坡居士酒醉饭饱．倚于几上．白云左绕．清江右洄．重门洞开．林峦坌入．当是时．若有思而无所思．以受万物之备．惭愧惭愧．——中华书局本《苏轼文集》选录，卷七十一。</p>
<hr>

<h2 id="陆游文十篇"><a href="#陆游文十篇" class="headerlink" title="陆游文十篇"></a>陆游文十篇</h2><p><center><font color="teal" size="+1">岑参的诗 <sub>跋岑嘉州诗集 陆游</sub></font></center></p>

<p>　　予自少时．绝好岑嘉州诗．往在山中．每醉归．倚胡床睡．辄令儿曹诵之．至酒醒或睡熟乃已．尝以为太白子美之后．一人而已．今年自唐安别驾来摄犍为．既画公像斋壁．又杂取世所传公遗诗八十馀篇刻之．以传知诗律者．不独备此邦故事．亦平生素意也．——《渭南文集》选录，卷二十六，文末原署“乾道癸巳八月三日山阴陆某务观题”。</p>
<p><center><font color="teal" size="+1">不如不印 <sub>跋历代陵名 陆游</sub></font></center></p>

<p>　　三荣守送来．近世士大夫所至．喜刻书版．而略不校雠．错本书散满天下．更误学者．不如不刻之愈也．可以一叹．——《渭南文集》选录，卷二十六。文末原署“淳熙乙未立冬，可斋书”。</p>
<p><center><font color="teal" size="+1">信运气 <sub>跋中兴间气集 陆游</sub></font></center></p>

<p>　　高适字仲武．此集所谓高仲武．乃别一人名仲武．非适也．议论凡鄙．与近世宋百家诗中小序可相甲乙．唐人深于诗者多．而此等议论乃传至今．事固有幸不幸也．然所载多佳句．亦不可以所托非其人而废之．——《渭南文集》选录，卷二十七，二篇录一。</p>
<p><center><font color="teal" size="+1">天风海雨 <sub>跋东坡七夕词后 陆游</sub></font></center></p>

<p>　　昔人作七夕诗．率不免有珠栊绮疏惜别之意．惟东坡此篇．居然是星汉上语．歌之曲终．觉天风海雨逼人．学诗者当以是求之．——《渭南文集》选录，卷二十八。文末原署“庆元元年元日，笠泽陆某书”。</p>
<p><center><font color="teal" size="+1">忆儿时 <sub>跋渊明集 陆游</sub></font></center></p>

<p>　　吾年十三四时．侍先少傅居城南小隐．偶见藤床上有渊明诗．因取读之．欣然会心．日且暮．家人呼食．读诗方乐．至夜．卒不就食．今思之．如数日前事也．庆元二年岁在乙卯．九月二十九日．山阴陆某务观书于三山龟堂．时年七十有一．——《渭南文集》选录，卷二十八。</p>
<p><center><font color="teal" size="+1">故都风物 <sub>跋吕侍讲岁时杂记 陆游</sub></font></center></p>

<p>　　承平无事之日．故都节物及中州风俗．人人知之．若不必记．自丧乱来七十年．遗老凋落无在者．然后知此书之不可阙．吕公论著．实崇宁大观间．岂前辈达识．固已知有后日邪．然年运而往．士大夫安於江左．求新亭对泣者．正未易得．抚卷累欷．——《渭南文集》选录，卷二十八。文后原署“庆元三年二月乙卯，笠泽陆某书”。</p>
<p><center><font color="teal" size="+1">提个醒 <sub>跋前汉通用古字韵编 陆游</sub></font></center></p>

<p>　　古人读书多．故作文时偶用一二古字．初不以为工．亦自不知孰为古孰为今也．近时乃或钞缀史汉中字．入文辞中．自谓工妙．不知有笑之者．偶见此书．为之太息．书以为后生戒．——《渭南文集》选录，卷二十八。文末原署“己未三月二十四日，龟堂识”。</p>
<p><center><font color="teal" size="+1">今昔不同 <sub>跋乐毅论 陆游</sub></font></center></p>

<p>　　乐毅论纵横驰骋．不似小字．瘗鹤铭法度森严．不似大字．此后世作者所以不可仰望也．——《渭南文集》选录，卷二十九。文末原署“庚申重九，陆某书”。庚申，南宋宁宗庆元六年。</p>
<p><center><font color="teal" size="+1">想鉴湖 <sub>跋韩晋公牛 陆游</sub></font></center></p>

<p>　　予居镜湖北渚．每见村童牧牛于风林烟草之间．便觉身在图画．自奉诏紬史．逾年不复见此．寝饭皆无味．今行且奏书矣．奏后三日．不力求去．求不听辄止者．有如日．——《渭南文集》选录，卷二十九。文末原署“嘉泰癸亥四月一日笠泽陆某务观书”。</p>
<p><center><font color="teal" size="+1">无聊才作诗 <sub>跋花间集 陆游</sub></font></center></p>

<p>　　花间集皆唐末五代时人作．方斯时．天下岌岌．生民救死不暇．士大夫乃流宕如此．可叹也哉．或者亦出于无聊故耶．——《渭南文集》选录，卷三十。文末原署“笠泽翁书”。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E5%BF%B5%E6%A5%BC%E5%AD%A6%E7%9F%AD/" rel="tag"># 念楼学短</a>
          </div>

        

          <div class="post-nav">
            <div class="post-nav-item">
                <a href="/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_02/" rel="prev" title="念楼学短 - 卷二">
                  <i class="fa fa-chevron-left"></i> 念楼学短 - 卷二
                </a>
            </div>
            <div class="post-nav-item">
                <a href="/%E9%9D%92%E5%B0%91%E5%B9%B4%E6%96%87%E5%AD%A6/%E5%BF%B5%E6%A5%BC%E5%AD%A6%E7%9F%AD/%E5%BF%B5%E6%A5%BC%E5%AD%A6%E7%9F%AD_04/" rel="next" title="念楼学短 - 卷四">
                  念楼学短 - 卷四 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
