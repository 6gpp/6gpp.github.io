<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="17. 小雅 ‧ 南有嘉鱼之什南有嘉鱼  《南有嘉鱼》，乐与贤也。太平之君子至诚，乐与贤者共之也。 　　南有嘉鱼，烝然罩罩。君子有酒，嘉宾式燕以乐。南有嘉鱼，烝然汕汕。君子有酒，嘉宾式燕以衎。南有樛木，甘瓠累之。君子有酒，嘉宾式燕绥之。翩翩者鵻，烝然来思。君子有酒，嘉宾式燕又思。 南山有台  《南山有台》，乐得贤也。得贤则能为邦家立太平之基矣。 　　南山有台，北山有莱。乐只君子，邦家之基。">
<meta property="og:type" content="article">
<meta property="og:title" content="诗经 - 卷六">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_06/index.html">
<meta property="og:site_name" content="得月庵">
<meta property="og:description" content="17. 小雅 ‧ 南有嘉鱼之什南有嘉鱼  《南有嘉鱼》，乐与贤也。太平之君子至诚，乐与贤者共之也。 　　南有嘉鱼，烝然罩罩。君子有酒，嘉宾式燕以乐。南有嘉鱼，烝然汕汕。君子有酒，嘉宾式燕以衎。南有樛木，甘瓠累之。君子有酒，嘉宾式燕绥之。翩翩者鵻，烝然来思。君子有酒，嘉宾式燕又思。 南山有台  《南山有台》，乐得贤也。得贤则能为邦家立太平之基矣。 　　南山有台，北山有莱。乐只君子，邦家之基。">
<meta property="og:locale" content="zh_CN">
<meta property="article:published_time" content="2003-04-25T16:00:00.000Z">
<meta property="article:modified_time" content="2024-05-02T22:38:34.538Z">
<meta property="article:author" content="得月庵主人">
<meta property="article:tag" content="诗经">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_06/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_06/","path":"诗词歌赋/诗经/诗经_06/","title":"诗经 - 卷六"}</script>

<script class="next-config" data-name="calendar" type="application/json">""</script>
<title>诗经 - 卷六 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#17-%E5%B0%8F%E9%9B%85-%E2%80%A7-%E5%8D%97%E6%9C%89%E5%98%89%E9%B1%BC%E4%B9%8B%E4%BB%80"><span class="nav-text">17. 小雅 ‧ 南有嘉鱼之什</span></a></li><li class="nav-item nav-level-2"><a class="nav-link" href="#18-%E5%B0%8F%E9%9B%85-%E2%80%A7-%E9%B8%BF%E9%9B%81%E4%B9%8B%E4%BB%80"><span class="nav-text">18. 小雅 ‧ 鸿雁之什</span></a></li><li class="nav-item nav-level-2"><a class="nav-link" href="#19-%E5%B0%8F%E9%9B%85-%E2%80%A7-%E8%8A%82%E5%8D%97%E5%B1%B1%E4%B9%8B%E4%BB%80"><span class="nav-text">19. 小雅 ‧ 节南山之什</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_06/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="诗经 - 卷六 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          诗经 - 卷六
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-04-26 00:00:00" itemprop="dateCreated datePublished" datetime="2003-04-26T00:00:00+08:00">2003-04-26</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E8%B5%8B/" itemprop="url" rel="index"><span itemprop="name">诗词歌赋</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<h2 id="17-小雅-‧-南有嘉鱼之什"><a href="#17-小雅-‧-南有嘉鱼之什" class="headerlink" title="17. 小雅 ‧ 南有嘉鱼之什"></a>17. 小雅 ‧ 南有嘉鱼之什</h2><p><center><font color="teal" size="+1">南有嘉鱼</font></center></p>

<p><sub>《南有嘉鱼》，乐与贤也。太平之君子至诚，乐与贤者共之也。</sub></p>
<p>　　南有嘉鱼，烝然罩罩。君子有酒，嘉宾式燕以乐。南有嘉鱼，烝然汕汕。君子有酒，嘉宾式燕以衎。南有樛木，甘瓠累之。君子有酒，嘉宾式燕绥之。翩翩者鵻，烝然来思。君子有酒，嘉宾式燕又思。</p>
<p><center><font color="teal" size="+1">南山有台</font></center></p>

<p><sub>《南山有台》，乐得贤也。得贤则能为邦家立太平之基矣。</sub></p>
<p>　　南山有台，北山有莱。乐只君子，邦家之基。乐只君子，万寿无期。南山有桑，北山有杨。乐只君子，邦家之光。乐只君子，万寿无疆。南山有杞，北山有李。乐只君子，民之父母。乐只君子，德音不已。南山有栲，北山有杻。乐只君子，遐不眉寿。乐只君子，德音是茂。南山有枸，北山有楰。乐只君子，遐不黄耇。乐只君子，保艾尔后。</p>
<p><center><font color="teal" size="+1">由庚</font></center></p>

<p><sub>《由庚》，万物得由其道也。有其义而亡其辞。</sub></p>
<p><center><font color="teal" size="+1">崇丘</font></center></p>

<p><sub>《崇丘》，万物得极其高大也。有其义而亡其辞。</sub></p>
<p><center><font color="teal" size="+1">由仪</font></center></p>

<p><sub>《由仪》，万物之生，各得其宜也。有其义而亡其辞。</sub></p>
<p><center><font color="teal" size="+1">蓼萧</font></center></p>

<p><sub>《蓼萧》，泽及四海也。</sub></p>
<p>　　蓼彼萧斯，零露湑兮。既见君子，我心写兮。燕笑语兮，是以有誉处兮。蓼彼萧斯，零露瀼瀼。既见君子，为龙为光。其德不爽，寿考不忘。蓼彼萧斯，零露泥泥。既见君子，孔燕岂弟。宜兄宜弟，令德寿岂。蓼彼萧斯，零露浓浓。既见君子，鞗革忡忡。和鸾雍雍，万福攸同。</p>
<p><center><font color="teal" size="+1">湛露</font></center></p>

<p><sub>《湛露》，天子燕诸侯也。</sub></p>
<p>　　湛湛露斯，匪阳不晞。厌厌夜饮，不醉无归。湛湛露斯，在彼丰草。厌厌夜饮，在宗载考。湛湛露斯，在彼杞棘。显允君子，莫不令德。其桐其椅，其实离离。岂弟君子，莫不令仪。</p>
<p><center><font color="teal" size="+1">彤弓</font></center></p>

<p><sub>《彤弓》，天子锡有功诸侯也。</sub></p>
<p>　　彤弓弨兮，受言藏之。我有嘉宾，中心贶之。钟鼓既设，一朝飨之。彤弓弨兮，受言载之。我有嘉宾，中心喜之。钟鼓既设，一朝右之。彤弓弨兮，受言櫜之。我有嘉宾，中心好之。钟鼓既设，一朝酬之。</p>
<p><center><font color="teal" size="+1">菁菁者莪</font></center></p>

<p><sub>《菁菁者莪》，乐育材也。君子能长育人材，则天下喜乐之矣。</sub></p>
<p>　　菁菁者莪，在彼中阿。既见君子，乐且有仪。菁菁者莪，在彼中沚。既见君子，我心则喜。菁菁者莪，在彼中陵。既见君子，锡我百朋。汎汎杨舟，载沉载浮。既见君子，我心则休。</p>
<p><center><font color="teal" size="+1">六月</font></center></p>

<p><sub>《六月》，宣王北伐也。</sub></p>
<p>　　六月栖栖，戎车既饬。四牡骙骙，载是常服。玁狁孔炽，我是用急。王于出征，以匡王国。比物四骊，闲之维则。维此六月，既成我服。我服既成，于三十里。王于出征，以佐天子。四牡修广，其大有颙。薄伐玁狁，以奏肤公。有严有翼，共武之服。共武之服，以定王国。玁狁匪茹，整居焦获。侵镐及方，至于泾阳。织文鸟章，白旆央央。元戎十乘，以先启行。戎车既安，如轾如轩。四牡既佶，既佶且闲。薄伐玁狁，至于大原。文武吉甫，万邦为宪。吉甫燕喜，既多受祉。来归自镐，我行永久。饮御诸友，炰鳖脍鲤。侯谁在矣？张仲孝友。</p>
<p><center><font color="teal" size="+1">采芑</font></center></p>

<p><sub>《采芑》，宣王南征也。</sub></p>
<p>　　薄言采芑，于彼新田，于此菑亩。方叔莅止，其车三千，师干之试。方叔率止，乘其四骐，四骐翼翼。路车有奭，簟茀鱼服，钩膺鞗革。薄言采芑，于彼新田，于此中乡。方叔莅止，其车三千，旗旐央央。方叔率止，约軧错衡，八鸾玱玱。服其命服，朱芾斯皇，有玱葱珩。鴥彼飞隼，其飞戾天，亦集爰止。方叔莅止，其车三千，师干之试。方叔率止，钲人伐鼓，陈师鞠旅。显允方叔，伐鼓渊渊，振旅阗阗。蠢尔蛮荆，大邦为雠。方叔元老，克壮其犹。方叔率止，执讯获丑。戎车啴啴，啴啴焞焞，如霆如雷。显允方叔，征伐𤞤狁，蛮荆来威。</p>
<p><center><font color="teal" size="+1">车攻</font></center></p>

<p><sub>《车攻》，宣王复古也。宣王能内修政事，外攘夷狄，复文武之竟土，修车马、备器械，复会诸侯于东都，因田猎而选车徒焉。</sub></p>
<p>　　我车既攻，我马既同。四牡庞庞，驾言徂东。田车既好，四牡孔阜。东有甫草，驾言行狩。之子于苗，选徒嚻嚻。建旐设旄，搏兽于敖。驾彼四牡，四牡奕奕。赤芾金舄，会同有绎。决拾既佽，弓矢既调。射夫既同，助我举柴。四黄既驾，两骖不猗。不失其驰，舍矢如破。萧萧马鸣，悠悠旆旌。徒御不惊，大庖不盈。之子于征，有闻无声。允矣君子，展也大成。</p>
<p><center><font color="teal" size="+1">吉日</font></center></p>

<p><sub>《吉日》，美宣王田也。能慎微接下，无不自尽，以奉其上焉。</sub></p>
<p>　　吉日维戊，既伯既祷。田车既好，四牡孔阜。升彼大阜，从其群丑。吉日庚午，既差我马。兽之所同，麀鹿麌麌。漆沮之从，天子之所。瞻彼中原，其祁孔有。儦儦俟俟，或群或友。悉率左右，以燕天子。既张我弓，既挟我矢。发彼小豝，殪此大兕。以御宾客，且以酌醴。</p>
<hr>

<h2 id="18-小雅-‧-鸿雁之什"><a href="#18-小雅-‧-鸿雁之什" class="headerlink" title="18. 小雅 ‧ 鸿雁之什"></a>18. 小雅 ‧ 鸿雁之什</h2><p><center><font color="teal" size="+1">鸿雁</font></center></p>

<p><sub>《鸿雁》，美宣王也。万民离散，不安其居，而能劳来还定，安集之。至于矜寡，无不得其所焉。</sub></p>
<p>　　鸿雁于飞，肃肃其羽。之子于征，劬劳于野。爰及矜人，哀此鳏寡。鸿雁于飞，集于中泽。之子于垣，百堵皆作。虽则劬劳，其究安宅。鸿雁于飞，哀鸣嗸嗸。维此哲人，谓我劬劳。维彼愚人，谓我宣骄。</p>
<p><center><font color="teal" size="+1">庭燎</font></center></p>

<p><sub>《庭燎》，美宣王也。因以箴之。</sub></p>
<p>　　夜如何其？夜未央！庭燎之光，君子至止，鸾声将将。夜如何其？夜未艾！庭燎晣晣，君子至止，鸾声哕哕。夜如何其？夜乡晨！庭燎有辉，君子至止，言观其旗。</p>
<p><center><font color="teal" size="+1">沔水</font></center></p>

<p><sub>《沔水》，规宣王也。</sub></p>
<p>　　沔彼流水，朝宗于海。鴥彼飞隼，载飞载止。嗟我兄弟，邦人诸友，莫肯念乱，谁无父母？沔彼流水，其流汤汤。鴥彼飞隼，载飞载扬。念彼不迹，载起载行，心之忧矣，不可弭忘。鴥彼飞隼，率彼中陵。民之讹言，宁莫之惩。我友敬矣，谗言其兴。</p>
<p><center><font color="teal" size="+1">鹤鸣</font></center></p>

<p><sub>《鹤鸣》，诲宣王也。</sub></p>
<p>　　鹤鸣于九皋，声闻于野。鱼潜在渊，或在于渚。乐彼之园，爰有树檀，其下维萚。它山之石，可以为错。鹤鸣于九皋，声闻于天。鱼在于渚，或潜在渊。乐彼之园，爰有树檀，其下维谷。它山之石，可以攻玉。</p>
<p><center><font color="teal" size="+1">祈父</font></center></p>

<p><sub>《祈父》，刺宣王也。</sub></p>
<p>　　祈父，予王之爪牙。胡转予于恤？靡所止居。祈父，予王之爪士。胡转予于恤？靡所厎止。祈父，亶不聦。胡转予于恤？有母之尸饔。</p>
<p><center><font color="teal" size="+1">白驹</font></center></p>

<p><sub>《白驹》，大夫刺宣王也。</sub></p>
<p>　　皎皎白驹，食我场苗；絷之维之，以永今朝。所谓伊人，于焉逍遥。皎皎白驹，食我场藿；絷之维之，以永今夕。所谓伊人，于焉嘉客。皎皎白驹，贲然来思。尔公尔侯，逸豫无期。慎尔优游，勉尔遁思。皎皎白驹，在彼空谷。生刍一束，其人如玉。毋金玉尔音，而有遐心。</p>
<p><center><font color="teal" size="+1">黄鸟</font></center></p>

<p><sub>《黄鸟》，刺宣王也。</sub></p>
<p>　　黄鸟黄鸟，无集于谷，无啄我粟。此邦之人，不我肯谷。言旋言归，复我邦族。　黄鸟黄鸟，无集于桑，无啄我粱。此邦之人，不可与明。言旋言归，复我诸兄。黄鸟黄鸟，无集于栩，无啄我黍。此邦之人，不可与处。言旋言归，复我诸父。</p>
<p><center><font color="teal" size="+1">我行其野</font></center></p>

<p><sub>《我行其野》，刺宣王也。</sub></p>
<p>　　我行其野，蔽芾其樗。昏姻之故，言就尔居。尔不我畜，复我邦家。我行其野，言采其蓫。昏姻之故，言就尔宿。尔不我畜，言归思复。我行其野，言采其葍。不思旧姻，求尔新特。成不以富，亦祗以异。</p>
<p><center><font color="teal" size="+1">斯干</font></center></p>

<p><sub>《斯干》，宣王考室也。</sub></p>
<p>　　秩秩斯干，幽幽南山。如竹苞矣，如松茂矣。兄及弟矣，式相好矣，无相犹矣。似续妣祖，筑室百堵。西南其户。爰居爰处，爰笑爰语。约之阁阁，椓之橐橐。风雨攸除，鸟鼠攸去，君子攸芋。如跂斯翼，如矢斯棘。如鸟斯革，如翚斯飞，君子攸跻。殖殖其庭，有觉其楹。哙哙其正，哕哕其冥，君子攸宁。下莞上簟，乃安斯寝。乃寝乃兴，乃占我梦。吉梦维何？维熊维罴，维虺维蛇。大人占之，维熊维罴，男子之祥。维虺维蛇，女子之祥。乃生男子，载寝之床，载衣之裳，载弄之璋。其泣喤喤，朱芾斯皇，室家君王。乃生女子，载寝之地，载衣之裼，载弄之瓦。无非无仪，唯酒食是议，无父母诒罹。</p>
<p><center><font color="teal" size="+1">无羊</font></center></p>

<p><sub>《无羊》，宣王考牧也。</sub></p>
<p>　　谁谓尔无羊？三百维群。谁谓尔无牛？九十其犉。尔羊来思，其角濈濈。尔牛来思，其耳湿湿。或降于阿，或饮于池。或寝或讹，尔牧来思。何蓑何笠，或负其糇。三十维物，尔牲则具。尔牧来思，以薪以蒸。以雌以雄，尔羊来思。矜矜兢兢，不骞不崩。麾之以肱，毕来既升。牧人乃梦，众维鱼矣。旐维旟矣，大人占之。众维鱼矣，实维丰年。旐维旟矣，室家溱溱。</p>
<hr>

<h2 id="19-小雅-‧-节南山之什"><a href="#19-小雅-‧-节南山之什" class="headerlink" title="19. 小雅 ‧ 节南山之什"></a>19. 小雅 ‧ 节南山之什</h2><p><center><font color="teal" size="+1">节南山</font></center></p>

<p><sub>《节南山》，家父刺幽王也。</sub></p>
<p>　　节彼南山，维石岩岩。赫赫师尹，民具尔瞻。忧心如惔，不敢戏谈。国既卒斩，何用不监！节彼南山，有实其猗。赫赫师尹，不平谓何！天方荐瘥，丧乱弘多。民言无嘉，憯莫惩嗟。尹氏大师，维周之氐。秉国之均，四方是维；天子是毗，俾民不迷。不吊昊天，不宜空我师。弗躬弗亲，庶民弗信。弗问弗仕，勿罔君子。式夷式已，无小人殆。琐琐姻亚，则无膴仕。昊天不佣，降此鞠讻。昊天不惠，降此大戾。君子如届，俾民心阕；君子如夷，恶怒是违。不吊昊天，乱靡有定。式月斯生，俾民不宁。忧心如酲，谁秉国成？不自为政，卒劳百姓。驾彼四牡，四牡项领。我瞻四方，蹙蹙靡所骋。方茂尔恶，相尔矛矣。既夷既怿，如相酬矣。昊天不平，我王不宁。不惩其心，覆怨其正。家父作诵，以究王讻。式讹尔心，以畜万邦。</p>
<p><center><font color="teal" size="+1">正月</font></center></p>

<p><sub>《正月》，大夫刺幽王也。</sub></p>
<p>　　正月繁霜，我心忧伤。民之讹言，亦孔之将。念我独兮，忧心京京。哀我小心，癙忧以痒。父母生我，胡俾我愈？不自我先，不自我后。好言自口，莠言自口。忧心愈愈，是以有侮。忧心惸惸，念我无禄。民之无辜，并其臣仆。哀我人斯，于何从禄？瞻乌爰止，于谁之屋？瞻彼中林，侯薪侯蒸。民今方殆，视天梦梦。既克有定，靡人弗胜。有皇上帝，伊谁云憎？谓山盖卑，为冈为陵。民之讹言，宁莫之惩。召彼故老，讯之占梦。具曰予圣，谁知乌之雌雄？谓天盖高，不敢不局。谓地盖厚，不敢不蹐。维号斯言，有伦有脊。哀今之人，胡为虺蜴？瞻彼阪田，有菀其特。天之扤我，如不我克。彼求我则，如不我得。执我仇仇，亦不我力。心之忧矣，如或结之。今兹之正，胡然厉矣？燎之方扬，宁或灭之？赫赫宗周，褒姒烕之。终其永怀，又窘阴雨。其车既载，乃弃尔辅。载输尔载，将伯助予！无弃尔辅，员于尔辐。屡顾尔仆，不输尔载。终逾绝险，曾是不意？鱼在于沼，亦匪克乐。潜虽伏矣，亦孔之炤。忧心惨惨，念国之为虐。彼有旨酒，又有嘉淆。洽比其邻，昏姻孔云。念我独兮，忧心殷殷。佌佌彼有屋，蔌蔌方有谷。民今之无禄，天夭是椓。哿矣富人，哀此惸独！</p>
<p><center><font color="teal" size="+1">十月之交</font></center></p>

<p><sub>《十月之交》，大夫刺幽王也。</sub></p>
<p>　　十月之交，朔月辛卯。日有食之，亦孔之丑。彼月而微，此日而微。今此下民，亦孔之哀！日月告凶，不用其行。四国无政，不用其良。彼月而食，则维其常。此日而食，于何不臧！烨烨震电，不宁不令。百川沸腾，山冡崒崩。高岸为谷，深谷为陵。哀今之人，胡憯莫惩！皇父卿士，番维司徒。家伯维宰，仲允膳夫。棸子内史，蹶维趣马。楀维师氏，艳妻煽方处。抑此皇父，岂曰不时？胡为我作，不即我谋？彻我墙屋，田卒污莱。曰予不戕，礼则然矣。皇父孔圣，作都于向。择三有事，亶侯多藏。不慭遗一老，俾守我王。择有车马，以居徂向。黾勉从事，不敢告劳。无罪无辜，谗口嚻嚻。下民之孽，匪降自天。噂沓背憎，职竞由人。悠悠我里，亦孔之痗。四方有羡，我独居忧。民莫不逸，我独不敢休。天命不彻，我不敢效我友自逸。</p>
<p><center><font color="teal" size="+1">雨无正</font></center></p>

<p><sub>《雨无正》，大夫刺幽王也。雨自上下者也，众多如雨。而非所以为政也。</sub></p>
<p>　　浩浩昊天，不骏其德。降丧饥馑，斩伐四国。旻天疾威，弗虑弗图。舍彼有罪，既伏其辜。若此无罪，沦胥以铺。周宗既灭，靡所止戾。正大夫离居，莫知我勚。三事大夫，莫肯夙夜。邦君诸侯，莫肯朝夕。庶曰式臧，覆出为恶。如何昊天？辟言不信。如彼行迈，则靡所臻。凡百君子，各敬尔身。胡不相畏，不畏于天？戎成不退，饥成不遂。曾我暬御，憯憯日瘁。凡百君子，莫肯用讯。听言则荅，谮言则退。哀哉不能言，匪舌是出，维躬是瘁。哿矣能言，巧言如流，俾躬处休。维曰予仕，孔棘且殆。云不可使，得罪于天子。亦云可使，怨及朋友。谓尔迁于王都，曰予未有室家。鼠思泣血，无言不疾。昔尔出居，谁从作尔室？</p>
<p><center><font color="teal" size="+1">小旻</font></center></p>

<p><sub>《小旻》，大夫刺幽王也。</sub></p>
<p>　　旻天疾威，敷于下土。谋犹回遹，何日斯沮？谋臧不从，不臧覆用。我视谋犹，亦孔之邛。潝潝訿訿，亦孔之哀。谋之其臧，则具是违；谋之不臧，则具是依。我视谋犹，伊于胡厎？我龟既厌，不我告犹。谋夫孔多，是用不集。发言盈庭，谁敢执其咎？如匪行迈谋，是用不得于道。哀哉为犹，匪先民是程，匪大犹是经。维迩言是听，维迩言是争。如彼筑室于道谋，是用不溃于成。国虽靡止，或圣或否。民虽靡膴，或哲或谋，或肃或艾。如彼泉流，无沦胥以败。不敢暴虎，不敢冯河。人知其一，莫知其他。战战兢兢，如临深渊，如履薄冰。</p>
<p><center><font color="teal" size="+1">小宛</font></center></p>

<p><sub>《小宛》，大夫刺幽王也。</sub></p>
<p>　　宛彼鸣鸠，翰飞戾天。我心忧伤，念昔先人。明发不寐，有怀二人。人之齐圣，饮酒温克。彼昏不知，壹醉日富。各敬尔仪，天命不又。中原有菽，庶民采之。螟蛉有子，蜾蠃负之。教诲尔子，式谷似之。题彼脊令，载飞载鸣。我日斯迈，而月斯征。夙兴夜寐，毋忝尔所生。交交桑扈，率场啄粟。哀我填寡，宜岸宜狱。握粟出卜，自何能谷？温温恭人，如集于木；惴惴小心，如临于谷；战战兢兢，如履薄冰。</p>
<p><center><font color="teal" size="+1">小弁</font></center></p>

<p><sub>《小弁》，刺幽王也。大子之傅作焉。</sub></p>
<p>　　弁彼鸒斯，归飞提提。民莫不谷，我独于罹。何辜于天，我罪伊何？心之忧矣，云如之何？踧踧周道，鞫为茂草。我心忧伤，惄焉如捣。假寐永叹，维忧用老。心之忧矣，疢如疾首。维桑与梓，必恭敬止。靡瞻匪父，靡依匪母。不属于毛，不罹于里。天之生我，我辰安在？菀彼柳斯，鸣蜩嘒嘒。有漼者渊，萑苇淠淠。譬彼舟流，不知所届。心之忧矣，不遑假寐。鹿斯之奔，维足伎伎。雉之朝雊，尚求其雌。譬彼坏木，疾用无枝。心之忧矣，宁莫之知。相彼投兔，尚或先之。行有死人，尚或墐之。君子秉心，维其忍之。心之忧矣，涕既陨之。君子信谗，如或醻之。君子不惠，不舒究之。伐木掎矣，析薪杔矣。舍彼有罪，予之佗矣。莫高匪山，莫浚匪泉。君子无易由言，耳属于垣。无逝我梁，无发我笱。我躬不阅，遑恤我后。</p>
<p><center><font color="teal" size="+1">巧言</font></center></p>

<p><sub>《巧言》，刺幽王也。大夫伤于谗，故作是诗也。</sub></p>
<p>　　悠悠昊天，曰父母且。无罪无辜，乱如此幠。昊天已威，予慎无罪；昊天泰幠，予慎无辜。乱之初生，僭始既涵；乱之又生，君子信谗。君子如怒，乱庶遄沮；君子如祉，乱庶遄已。君子屡盟，乱是用长；君子信盗，乱是用暴。盗言孔甘，乱是用餤。匪其止共，维王之邛。奕奕寝庙，君子作之。秩秩大猷，圣人莫之。他人有心，予忖度之。跃跃毚兔，遇犬获之。荏染柔木，君子树之。往来行言，心焉数之。蛇蛇硕言，出自口矣。巧言如簧，颜之厚矣。彼何人斯，居河之麋。无拳无勇，职为乱阶。既微且尰，尔勇伊何？为犹将多，尔居徒几何？</p>
<p><center><font color="teal" size="+1">何人斯</font></center></p>

<p><sub>《何人斯》，苏公刺暴公也。暴公为卿士而谮苏公焉，故苏公作是诗以绝之。</sub></p>
<p>　　彼何人斯？其心孔艰。胡逝我梁，不入我门。伊谁云从？维暴之云。二人从行，谁为此祸？胡逝我梁，不入唁我。始者不如今，云不我可。彼何人斯？胡逝我陈。我闻其声，不见其身。不愧于人，不畏于天？彼何人斯？其为飘风。胡不自北？胡不自南？胡逝我梁？祇搅我心。尔之安行，亦不遑舍。尔之亟行，遑脂尔车。壹者之来，云何其盱！尔还而入，我心易也。还而不入，否难知也。壹者之来，俾我祇也。伯氏吹壎，仲氏吹篪。及尔如贯，谅不我知。出此三物，以诅尔斯。为鬼为蜮，则不可得。有腼面目，视人罔极。作此好歌，以极反侧。</p>
<p><center><font color="teal" size="+1">巷伯</font></center></p>

<p><sub>《巷伯》，刺幽王也。寺人伤于谗，故作是诗也。</sub></p>
<p>　　萋兮斐兮，成是贝锦。彼谮人者，亦已大甚。哆兮侈兮，成是南箕。彼谮人者，谁适与谋？缉缉翩翩，谋欲谮人。慎尔言也，谓尔不信。捷捷幡幡，谋欲谮言。岂不尔受，既其女迁。骄人好好，劳人草草。苍天苍天！视彼骄人，矜此劳人！彼谮人者，谁适与谋？取彼谮人，投畀豺虎；豺虎不食，投畀有北；有北不受，投畀有昊。杨园之道，猗于亩丘。寺人孟子，作为此诗。凡百君子，敬而听之。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E8%AF%97%E7%BB%8F/" rel="tag"># 诗经</a>
          </div>

        

          <div class="post-nav">
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_05/" rel="prev" title="诗经 - 卷五">
                  <i class="fa fa-chevron-left"></i> 诗经 - 卷五
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_07/" rel="next" title="诗经 - 卷七">
                  诗经 - 卷七 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
