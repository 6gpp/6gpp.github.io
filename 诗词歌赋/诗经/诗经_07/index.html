<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="20. 小雅 ‧ 谷风之什谷风  《谷风》，刺幽王也。天下俗薄，朋友道绝焉。 　　习习谷风，维风及雨。将恐将惧，维予与女。将安将乐，女转弃予。习习谷风，维风及颓。将恐将惧，寘予于怀。将安将乐，弃予如遗。习习谷风，维山崔嵬。无草不死，无木不萎。忘我大德，思我小怨。 蓼莪  《蓼莪》，刺幽王也。民人劳苦，孝子不得终养尔。 　　蓼蓼者莪，匪莪伊蒿。哀哀父母，生我劬劳。蓼蓼者莪，匪莪伊蔚。哀哀父母">
<meta property="og:type" content="article">
<meta property="og:title" content="诗经 - 卷七">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_07/index.html">
<meta property="og:site_name" content="得月庵">
<meta property="og:description" content="20. 小雅 ‧ 谷风之什谷风  《谷风》，刺幽王也。天下俗薄，朋友道绝焉。 　　习习谷风，维风及雨。将恐将惧，维予与女。将安将乐，女转弃予。习习谷风，维风及颓。将恐将惧，寘予于怀。将安将乐，弃予如遗。习习谷风，维山崔嵬。无草不死，无木不萎。忘我大德，思我小怨。 蓼莪  《蓼莪》，刺幽王也。民人劳苦，孝子不得终养尔。 　　蓼蓼者莪，匪莪伊蒿。哀哀父母，生我劬劳。蓼蓼者莪，匪莪伊蔚。哀哀父母">
<meta property="og:locale" content="zh_CN">
<meta property="article:published_time" content="2003-04-26T16:00:00.000Z">
<meta property="article:modified_time" content="2024-05-02T22:38:34.554Z">
<meta property="article:author" content="得月庵主人">
<meta property="article:tag" content="诗经">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_07/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_07/","path":"诗词歌赋/诗经/诗经_07/","title":"诗经 - 卷七"}</script>

<script class="next-config" data-name="calendar" type="application/json">""</script>
<title>诗经 - 卷七 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#20-%E5%B0%8F%E9%9B%85-%E2%80%A7-%E8%B0%B7%E9%A3%8E%E4%B9%8B%E4%BB%80"><span class="nav-text">20. 小雅 ‧ 谷风之什</span></a></li><li class="nav-item nav-level-2"><a class="nav-link" href="#21-%E5%B0%8F%E9%9B%85-%E2%80%A7-%E7%94%AB%E7%94%B0%E4%B9%8B%E4%BB%80"><span class="nav-text">21. 小雅 ‧ 甫田之什</span></a></li><li class="nav-item nav-level-2"><a class="nav-link" href="#22-%E5%B0%8F%E9%9B%85-%E2%80%A7-%E9%B1%BC%E8%97%BB%E4%B9%8B%E4%BB%80"><span class="nav-text">22. 小雅 ‧ 鱼藻之什</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_07/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="诗经 - 卷七 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          诗经 - 卷七
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-04-27 00:00:00" itemprop="dateCreated datePublished" datetime="2003-04-27T00:00:00+08:00">2003-04-27</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E8%B5%8B/" itemprop="url" rel="index"><span itemprop="name">诗词歌赋</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<h2 id="20-小雅-‧-谷风之什"><a href="#20-小雅-‧-谷风之什" class="headerlink" title="20. 小雅 ‧ 谷风之什"></a>20. 小雅 ‧ 谷风之什</h2><p><center><font color="teal" size="+1">谷风</font></center></p>

<p><sub>《谷风》，刺幽王也。天下俗薄，朋友道绝焉。</sub></p>
<p>　　习习谷风，维风及雨。将恐将惧，维予与女。将安将乐，女转弃予。习习谷风，维风及颓。将恐将惧，寘予于怀。将安将乐，弃予如遗。习习谷风，维山崔嵬。无草不死，无木不萎。忘我大德，思我小怨。</p>
<p><center><font color="teal" size="+1">蓼莪</font></center></p>

<p><sub>《蓼莪》，刺幽王也。民人劳苦，孝子不得终养尔。</sub></p>
<p>　　蓼蓼者莪，匪莪伊蒿。哀哀父母，生我劬劳。蓼蓼者莪，匪莪伊蔚。哀哀父母，生我劳瘁。瓶之罄矣，维罍之耻。鲜民之生，不如死之久矣！无父何怙？无母何恃？出则衔恤，入则靡至。父兮生我，母兮鞠我。拊我、畜我、长我、育我、顾我、复我、出入腹我。欲报之德，昊天罔极！南山烈烈，飘风发发。民莫不谷，我独何害？南山律律，飘风弗弗。民莫不谷，我独不卒。</p>
<p><center><font color="teal" size="+1">大东</font></center></p>

<p><sub>《大东》，刺乱也。东国困于役，而伤于财，谭大夫作是诗以告病焉。</sub></p>
<p>　　有饛簋飧，有捄棘匕。周道如砥，其直如矢。君子所履，小人所视。眷言顾之，澘焉出涕。小东大东，杼柚其空。纠纠葛屦，可以履霜。佻佻公子，行彼周行，既往既来，使我心疚。有洌氿泉，无浸获薪。契契寤叹，哀我惮人。薪是获薪，尚可载也。哀我惮人，亦可息也。东人之子，职劳不来；西人之子，粲粲衣服；舟人之子，熊罴是裘；私人之子，百僚是试。或以其酒，不以其浆；鞙鞙佩璲，不以其长。维天有汉，监亦有光。跂彼织女，终日七襄。虽则七襄，不成报章。睆彼牵牛，不以服箱。东有启明，西有长庚。有救天毕，载施之行。维南有箕，不可以簸扬。维北有斗，不可以挹酒浆。维南有箕，载翕其舌。维北有斗，西柄之揭。</p>
<p><center><font color="teal" size="+1">四月</font></center></p>

<p><sub>《四月》，大夫刺幽王也。在位贪残，下国构祸，怨乱并兴焉。</sub></p>
<p>　　四月维夏，六月徂暑。先祖匪人，胡宁忍予？秋日凄凄，百卉具腓。乱离瘼矣，爰其适归？冬日烈烈，飘风发发。民莫不谷，我独何害？山有嘉卉，侯栗侯梅。废为残贼，莫知其尤。相彼泉水，载清载浊。我日构祸，曷云能谷？滔滔江汉，南国之纪。尽瘁以仕，宁莫我有。匪鹑匪鸢，翰飞戾天。匪鳣匪鲔，濳逃于渊。山有蕨薇，隰有杞桋。君子作歌，维以告哀。</p>
<p><center><font color="teal" size="+1">北山</font></center></p>

<p><sub>《北山》，大夫刺幽王也。役使不均，己劳于从事，而不得终养其父母焉。</sub></p>
<p>　　陟彼北山，言采其杞。偕偕士子，朝夕从事。王事靡盬，忧我父母。溥天之下，莫非王土；率土之滨，莫非王臣。大夫不均，我从事独贤。四牡彭彭，王事傍傍。嘉我未老，鲜我方将。旅力方刚，经营四方。或燕燕居息，或尽瘁事国；或息偃在床，或不已于行。或不知叫号，或惨惨劬劳，或栖迟偃仰，或王事鞅掌。或湛乐饮酒，或惨惨畏咎，或出入风议，或靡事不为。</p>
<p><center><font color="teal" size="+1">无将大车</font></center></p>

<p><sub>《无将大车》，大夫悔将小人也。</sub></p>
<p>　　无将大车，祇自尘兮。无思百忧，祇自疷兮。无将大车，维尘冥冥。无思百忧，不出于熲。无将大车，维尘雍兮。无思百忧，祇自重兮。</p>
<p><center><font color="teal" size="+1">小明</font></center></p>

<p><sub>《小明》，大夫悔仕于乱世也。</sub></p>
<p>　　明明上天，照临下土。我征徂西，至于艽野。二月初吉，载离寒暑。心之忧矣，其毒大苦。念彼共人，涕零如雨。岂不怀归？畏此罪罟。昔我往矣，日月方除。曷云其还？岁聿云莫。念我独兮，我事孔庶。心之忧矣，惮我不暇。念彼共人，眷眷怀顾。岂不怀归？畏此谴怒。昔我往矣，日月方奥。曷云其还？政事愈蹙。岁聿云莫，采萧获菽。心之忧矣，自诒伊戚。念彼共人，兴言出宿。岂不怀归？畏此反覆。嗟尔君子，无恒安处。靖共尔位，正直是与。神之听之，式谷以女。嗟尔君子，无恒安息。靖共尔位，好是正直。神之听之，介尔景福。</p>
<p><center><font color="teal" size="+1">鼓钟</font></center></p>

<p><sub>《鼓钟》，刺幽王也。</sub></p>
<p>　　鼓钟将将，淮水汤汤，忧心且伤。淑人君子，怀允不忘。鼓钟喈喈，淮水湝湝，忧心且悲。淑人君子，其德不回。鼓钟伐鼛，淮有三洲，忧心且妯。淑人君子，其德不犹。鼓钟钦钦，鼓瑟鼓琴，笙磬同音。以雅以南，以籥不僭。</p>
<p><center><font color="teal" size="+1">楚茨</font></center></p>

<p><sub>《楚茨》，刺幽王也。政烦赋重，田莱多荒；饥馑降丧，民卒流亡，祭祀不飨，故君子思古焉。</sub></p>
<p>　　楚楚者茨，言抽其棘。自昔何为？我蓺黍稷。我黍与与，我稷翼翼。我仓既盈，我庾维亿。以为酒食，以享以祀。以妥以侑，以介景福。济济跄跄，絜尔牛羊，以往烝尝。或剥或亨，或肆或将。祝祭于祊。祀事孔明，先祖是皇，神保是飨。孝孙有庆，报以介福，万寿无疆。执爨踖踖，为俎孔硕，或燔或炙。君妇莫莫，为豆孔庶，为宾为客。献醻交错，礼仪卒度，笑语卒获。神保是格，报以介福，万寿攸酢。我孔熯矣，式礼莫愆。工祝致告，徂赉孝孙。苾芬孝祀，神嗜饮食。卜尔百福，如几如式。既齐既稷，既匡既勑。永锡尔极，时万时亿。礼仪既备，钟鼓既戒。孝孙徂位，工祝致告。神具醉止，皇尸载起。鼓钟送尸，神保聿归。诸宰君妇，废彻不迟。诸父兄弟，备言燕私。乐具入奏，以绥后禄。尔殽既将，莫怨具庆。既醉既饱，小大稽首。神嗜饮食，使君寿考。孔惠孔时，维其尽之。子子孙孙，勿替引之。</p>
<p><center><font color="teal" size="+1">信南山</font></center></p>

<p><sub>《信南山》，刺幽王也。不能修成王之业，疆理天下，以奉禹功，故君子思古焉。</sub></p>
<p>　　信彼南山，维禹甸之。畇畇原隰，曾孙田之。我疆我理，南东其亩。上天同云，雨雪氛氛。益之以霡霂，既优既渥，既霑既足，生我百谷。疆埸翼翼，黍稷彧彧。曾孙之穑，以为酒食。畀我尸宾，寿考万年。中田有庐，疆埸有瓜。是剥是菹，献之皇祖。曾孙寿考，受天之祜。祭以清酒，从以骍牡，享于祖考。执其鸾刀，以启其毛，取其血膋。是烝是享，苾苾芬芬，祀事孔明。先祖是皇，报以介福，万寿无疆。</p>
<hr>

<h2 id="21-小雅-‧-甫田之什"><a href="#21-小雅-‧-甫田之什" class="headerlink" title="21. 小雅 ‧ 甫田之什"></a>21. 小雅 ‧ 甫田之什</h2><p><center><font color="teal" size="+1">甫田</font></center></p>

<p><sub>《甫田》，刺幽王也。君子伤今而思古焉。</sub></p>
<p>　　倬彼甫田，岁取十千。我取其陈，食我农人。自古有年。今适南亩，或耘或耔，黍稷薿薿。攸介攸止，烝我髦士。以我齐明，与我牺羊，以社以方。我田既臧，农夫之庆。琴瑟击鼓，以御田祖。以祈甘雨，以介我稷黍，以谷我士女。曾孙来止，以其妇子，馌彼南亩。田畯至喜，攘其左右，尝其旨否。禾易长亩，终善且有。曾孙不怒，农夫克敏。曾孙之稼，如茨如梁；曾孙之庾，如坻如京。乃求千斯仓，乃求万斯箱，黍稷稻粱。农夫之庆，报以介福，万寿无疆。</p>
<p><center><font color="teal" size="+1">大田</font></center></p>

<p><sub>《大田》，刺幽王也。言矜寡不能自存焉。</sub></p>
<p>　　大田多稼，既种既戒。既备乃事，以我覃耜。俶载南亩，播厥百谷。既庭且硕，曾孙是若。既方既皂，既坚既好，不稂不莠。去其螟螣，及其蟊贼，无害我田穉。田祖有神，秉畀炎火。有渰萋萋，兴雨祁祁，雨我公田，遂及我私。彼有不获穉，此有不敛穧；彼有遗秉，此有滞穗，伊寡妇之利。曾孙来止，以其妇子，馌彼南亩，田畯至喜。来方禋祀，以其骍黑。与其黍稷，以享以祀，以介景福。</p>
<p><center><font color="teal" size="+1">瞻彼洛矣</font></center></p>

<p><sub>《瞻彼洛矣》，刺幽王也。思古明王，能爵命诸侯，赏善罚恶焉。</sub></p>
<p>　　瞻彼洛矣，维水泱泱。君子至止，福禄如茨。韎韐有奭，以作六师。瞻彼洛矣，维水泱泱。君子至止，鞸琫有珌。君子万年，保其家室。瞻彼洛矣，维水泱泱。君子至止，福禄既同。君子万年，保其家邦。</p>
<p><center><font color="teal" size="+1">裳裳者华</font></center></p>

<p><sub>《裳裳者华》，刺幽王也。古之仕者世禄，小人在位，则谗谄并进，弃贤者之类，绝功臣之世焉。</p>
<p>　　裳裳者华，其叶湑兮。我觏之子，我心写兮。我心写兮，是以有誉处兮。裳裳者华，芸其黄矣。我觏之子，维其有章矣。维其有章矣，是以有庆矣。裳裳者华，或黄或白。我觏之子，乘其四骆。乘其四骆，六辔沃若。左之左之，君子宜之。右之右之，君子有之。维其有之，是以似之。</p>
<p><center><font color="teal" size="+1">桑扈</font></center></p>

<p><sub>《桑扈》，刺幽王也。君臣上下，动无礼文焉。</sub></p>
<p>　　交交桑扈，有莺其羽。君子乐胥，受天之祜。交交桑扈，有莺其领。君子乐胥，万邦之屏。之屏之翰，百辟为宪。不戢不难，受福不那。兕觥其觩，旨酒思柔。彼交匪敖，万福来求。</p>
<p><center><font color="teal" size="+1">鸳鸯</font></center></p>

<p><sub>《鸳鸯》，刺幽王也。思古明王，交于万物有道，自奉养有节焉。</sub></p>
<p>　　鸳鸯于飞，毕之罗之。君子万年，福禄宜之。鸳鸯在梁，戢其左翼。君子万年，宜其遐福。乘马在廏，摧之秣之。君子万年，福禄艾之。乘马在廏，秣之摧之。君子万年，福禄绥之。</p>
<p><center><font color="teal" size="+1">頍弁</font></center></p>

<p><sub>《頍弁》，诸公刺幽王也。暴戾无亲，不能宴乐同姓，亲睦九族，孤危将亡，故作是诗也。</sub></p>
<p>　　有𫠆者弁，实维伊何？尔酒既旨，尔殽既嘉。岂伊异人，兄弟匪他。茑与女萝，施于松柏。未见君子，忧心弈弈；既见君子，庶几说怿。</p>
<p>　　有𫠆者弁，实维何期？尔酒既旨，尔殽既时。岂伊异人，兄弟具来。茑与女萝，施于松上。未见君子，忧心怲怲；既见君子，庶几有臧。</p>
<p>　　有𫠆者弁，实维在首。尔酒既旨，尔殽既阜。岂伊异人，兄弟甥舅。如彼雨雪，先集维霰。死丧无日，无几相见。乐酒今夕，君子维宴。</p>
<p><center><font color="teal" size="+1">车辖</font></center></p>

<p><sub>《车辖》，大夫刺幽王也。褒姒嫉妒，无道并进，谗巧败国，德泽不加于民。周人思得贤女以配君子，故作是诗也。</sub></p>
<p>　　间关车之辖兮，思娈季女逝兮。匪饥匪渴，德音来括。虽无好友，式燕且喜。依彼平林，有集维鷮。辰彼硕女，令德来教。式燕且誉，好尔无射。虽无旨酒，式饮庶几；虽无嘉殽，式食庶几；虽无德与女，式歌且舞。陟彼高冈，析其柞薪；析其柞薪，其叶湑兮。鲜我觏尔，我心写兮。高山仰止，景行行止。四牡𬴂𬴂，六辔如琴。觏尔新昏，以慰我心。</p>
<p><center><font color="teal" size="+1">青蝇</font></center></p>

<p><sub>《青蝇》，大夫刺幽王也。</sub></p>
<p>　　营营青蝇，止于樊。岂弟君子，无信谗言。营营青蝇，止于棘。谗人罔极，交乱四国。营营青蝇，止于榛。谗人罔极，构我二人。</p>
<p><center><font color="teal" size="+1">宾之初筵</font></center></p>

<p><sub>《宾之初筵》，卫武公刺时也。幽王荒废，媟近小人，饮酒无度，天下化之。君臣上下，沉湎淫液，武公既入，而作是诗也。</sub></p>
<p>　　宾之初筵，左右秩秩，笾豆有楚，殽核维旅。酒既和旨，饮酒孔偕，钟鼓既设，举醻逸逸。大侯既抗，弓矢斯张，射夫既同，献尔发功。发彼有的，以祈尔爵。</p>
<p>　　籥舞笙鼓，乐既和奏，烝衎烈祖，以洽百礼。百礼既至，有壬有林，锡尔纯嘏，子孙其湛。其湛曰乐，各奏尔能，宾载手仇，室人入又。酌彼康爵，以奏尔时。</p>
<p>　　宾之初筵，温温其恭，其未醉止，威仪反反。曰既醉止，威仪幡幡，舍其坐迁，屡舞仙仙。其未醉止，威仪抑抑，曰既醉止，威仪怭怭。是曰既醉，不知其秩。</p>
<p>　　宾既醉止，载号载呶，乱我笾豆，屡舞僛僛。是曰既醉，不知其邮，侧弁之俄，屡舞傞傞。既醉而出，并受其福，醉而不出，是谓伐德。饮酒孔嘉，维其令仪。</p>
<p>　　凡此饮酒，或醉或否，既立之监，或佐之史。彼醉不臧，不醉反耻，式勿从谓，无俾大怠。匪言勿言，匪由勿语，由醉之言，俾出童羖。三爵不识．矧敢多又？</p>
<hr>

<h2 id="22-小雅-‧-鱼藻之什"><a href="#22-小雅-‧-鱼藻之什" class="headerlink" title="22. 小雅 ‧ 鱼藻之什"></a>22. 小雅 ‧ 鱼藻之什</h2><p><center><font color="teal" size="+1">鱼藻</font></center></p>

<p><sub>《鱼藻》，刺幽王也。言万物失其性，王居镐京，将不能以自乐，故君子思古之武王焉。</sub></p>
<p>　　鱼在在藻，有颁其首。王在在镐，岂乐饮酒。鱼在在藻，有莘其尾。王在在镐，饮酒乐岂。鱼在在藻，依于其蒲。王在在镐，有那其居。</p>
<p><center><font color="teal" size="+1">采菽</font></center></p>

<p><sub>《采菽》，刺幽王也。侮慢诸侯，诸侯来朝，不能锡命以礼。数征会之，而无信义，君子见微而思古焉。</sub></p>
<p>　　采菽采菽，筐之筥之。君子来朝，何锡予之？虽无予之，路车乘马。又何予之，玄衮及黼。觱沸槛泉，言采其芹。君子来朝，言观其旂。其旂淠淠，鸾声嘒嘒。载骖载驷，君子所届。赤芾在股，邪幅在下。彼交匪纾，天子所予。乐只君子，天子命之。乐只君子，福禄申之。维柞之枝，其叶蓬蓬。乐只君子，殿天子之邦。乐只君子，万福攸同。平平左右，亦是率从。汎汎杨舟，绋纚维之。乐只君子，天子葵之。乐只君子，福禄膍之。优哉游哉，亦是戾矣。</p>
<p><center><font color="teal" size="+1">角弓</font></center></p>

<p><sub>《角弓》，父兄刺幽王也。不亲九族而好谗佞，骨肉相怨，故作是诗也。</p>
<p>　　骍骍角弓，翩其反矣。兄弟昏姻，无胥远矣。尔之远矣，民胥然矣。尔之教矣，民胥傚矣。此令兄弟，绰绰有裕。不令兄弟，交相为瘉。民之无良，相怨一方，受爵不让，至于己斯亡。老马反为驹，不顾其后。如食宜饇，如酌孔取。毋教猱升木，如涂涂附。君子有徽猷，小人与属。雨雪瀌瀌，见𬀪曰消。莫肯下遗，式居娄骄。雨雪浮浮，见𬀪曰流。如蛮如髦，我是用忧。</p>
<p><center><font color="teal" size="+1">菀柳</font></center></p>

<p><sub>《菀柳》，刺幽王也。暴虐无亲而刑罚不中，诸侯皆不欲朝，言王者之不可朝事也。</sub></p>
<p>　　有菀者柳，不尚息焉。上帝甚蹈，无自昵焉。俾予靖之，后予极焉。有菀者柳，不尚愒焉。上帝甚蹈，无自瘵焉。俾予靖之，后予迈焉。有鸟高飞，亦傅于天。彼人之心，于何其臻？曷予靖之，居以凶矜？</p>
<p><center><font color="teal" size="+1">都人士</font></center></p>

<p><sub>《都人士》，周人刺衣服无常也。古者长民，衣服不贰，从容有常，以齐其民，则民德归一，伤今不复见古人也。</sub></p>
<p>　　彼都人士，狐裘黄黄。其容不改，出言有章。行归于周，万民所望。彼都人士，台笠缁撮。彼君子女，绸直如髮。我不见兮，我心不说。彼都人士，充耳琇实。彼君子女，谓之尹吉。我不见兮，我心苑结。彼都人士，垂带而厉。彼君子女，卷髮如虿。我不见兮，言从之迈。匪伊垂之，带则有馀。匪伊卷之，髮则有旟。我不见兮，云何盱矣。</p>
<p><center><font color="teal" size="+1">采绿</font></center></p>

<p><sub>《采绿》，刺怨旷也。幽王之时，多怨旷者也。</sub></p>
<p>　　终朝采绿，不盈一匊。予髮曲局，薄言归沐。终朝采蓝，不盈一襜。五日为期，六日不詹。之子于狩，言韔其弓。之子于钓，言纶之绳。其钓维何？维鲂及鱮。维鲂及𫚈，薄言观者。</p>
<p><center><font color="teal" size="+1">黍苗</font></center></p>

<p><sub>《黍苗》，刺幽王也。不能膏润天下，卿士不能行召伯之职焉。</sub></p>
<p>　　芃芃黍苗，阴雨膏之。悠悠南行，召伯劳之。我任我辇，我车我牛。我行既集，盖云归哉。我徒我御，我师我旅。我行既集，盖云归处。肃肃谢功，召伯营之。烈烈征师，召伯成之。原隰既平，泉流既清。召伯有成，王心则宁。</p>
<p><center><font color="teal" size="+1">隰桑</font></center></p>

<p><sub>《隰桑》，刺幽王也。小人在位，君子在野，思见君子，尽心以事之。</sub></p>
<p>　　隰桑有阿，其叶有难。既见君子，其乐如何？隰桑有阿，其叶有沃。既见君子，云何不乐？隰桑有阿，其叶有幽。既见君子，德音孔胶。心乎爱矣，遐不谓矣？中心藏之，何日忘之。</p>
<p><center><font color="teal" size="+1">白华</font></center></p>

<p><sub>《白华》，周人刺幽后也。幽王取申女以为后，又得褒姒而黜申后，故下国化之，以妾为妻，以孽代宗，而王弗能治，周人为之作是诗也。</sub></p>
<p>　　白华菅兮，白茅束兮。之子之远，俾我独兮。英英白云，露彼菅茅。天步艰难，之子不犹。滮池北流，浸彼稻田。啸歌伤怀，念彼硕人。樵彼桑薪，卬烘于煁。维彼硕人，实劳我心。鼓锺于宫，声闻于外。念子懆懆，视我迈迈。有鶖在梁，有鹤在林。维彼硕人，实劳我心。鸳鸯在梁，戢其左翼。之子无良，二三其德。有扁斯石，履之卑兮。之子之远，俾我疧兮。</p>
<p><center><font color="teal" size="+1">緜蛮</font></center></p>

<p><sub>《緜蛮》，微臣刺乱也。大臣不用仁心，遗忘微贱，不肯饮食教载之，故作是诗也。</sub></p>
<p>　　緜蛮黄鸟，止于丘阿。道之云远，我劳如何。饮之食之，教之诲之。命彼后车，谓之载之。緜蛮黄鸟，止于丘隅。岂敢惮行，畏不能趋。饮之食之，教之诲之。命彼后车，谓之载之。緜蛮黄鸟，止于丘侧。岂敢惮行，畏不能极。饮之食之，教之诲之。命彼后车，谓之载之。</p>
<p><center><font color="teal" size="+1">瓠叶</font></center></p>

<p><sub>《瓠叶》，大夫刺幽王也。上弃礼而不能行，虽有牲牢饔饩，不肯用也。故思古之人，不以微薄废礼焉。</sub></p>
<p>　　幡幡瓠叶，采之亨之。君子有酒，酌言尝之。有兔斯首，炮之燔之。君子有酒，酌言献之。有兔斯首，燔之炙之。君子有酒，酌言酢之。有兔斯首，燔之炮之。君子有酒，酌言酬之。</p>
<p><center><font color="teal" size="+1">渐渐之石</font></center></p>

<p><sub>《渐渐之石》，下国刺幽王也。戎狄叛之，荆舒不至，乃命将率东征，役久病于外，故作是诗也。</sub></p>
<p>　　渐渐之石，维其高矣。山川悠远，维其劳矣。武人东征，不皇朝矣。渐渐之石，维其卒矣。山川悠远，曷其没矣。武人东征，不皇出矣。有豕白蹢，烝涉波矣。月离于毕，俾滂沱矣。武人东征，不皇他矣。</p>
<p><center><font color="teal" size="+1">苕之华</font></center></p>

<p><sub>《苕之华》，大夫闵时也。幽王之时，西戎东夷，交侵中国，师旅并起，因之以饥馑。君子闵周室之将亡，伤己逢之，故作是诗也。</sub></p>
<p>　　苕之华，芸其黄矣。心之忧矣，维其伤矣！苕之华，其叶青青。知我如此，不如无生！牂羊坟首，三星在罶，人可以食，鲜可以饱。</p>
<p><center><font color="teal" size="+1">何草不黄</font></center></p>

<p><sub>《何草不黄》，下国刺幽王也。四夷交侵，中国背叛，用兵不息，视民如禽兽。君子忧之，故作是诗也。</sub></p>
<p>　　何草不黄？何日不行？何人不将？经营四方。何草不玄？何人不矜？哀我征夫，独为匪民。匪兕匪虎，率彼旷野。哀我征夫，朝夕不暇。有芃者狐，率彼幽草。有栈之车，行彼周道。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E8%AF%97%E7%BB%8F/" rel="tag"># 诗经</a>
          </div>

        

          <div class="post-nav">
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_06/" rel="prev" title="诗经 - 卷六">
                  <i class="fa fa-chevron-left"></i> 诗经 - 卷六
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_08/" rel="next" title="诗经 - 卷八">
                  诗经 - 卷八 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
