<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="04. 国风 ‧ 鄘柏舟  《柏舟》，䘙世子共伯早死，其妻守义，父母欲夺而嫁之，誓而弗许，作此诗。 　　泛彼柏舟，在彼中河，髧彼两髦，实维我仪，之死矢靡它，母也天只，不谅人只。泛彼柏舟，在彼河侧。髧彼两髦，实维我特，之死矢靡慝，母也天只，不谅人只。 墙有茨  《墙有茨》，卫人刺其上也。公子顽通乎君母，国人疾之，而不可道也。 　　墙有茨，不可埽也。中冓之言，不可道也，所可道也，言之丑也。墙有">
<meta property="og:type" content="article">
<meta property="og:title" content="诗经 - 卷二">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_02/index.html">
<meta property="og:site_name" content="得月庵">
<meta property="og:description" content="04. 国风 ‧ 鄘柏舟  《柏舟》，䘙世子共伯早死，其妻守义，父母欲夺而嫁之，誓而弗许，作此诗。 　　泛彼柏舟，在彼中河，髧彼两髦，实维我仪，之死矢靡它，母也天只，不谅人只。泛彼柏舟，在彼河侧。髧彼两髦，实维我特，之死矢靡慝，母也天只，不谅人只。 墙有茨  《墙有茨》，卫人刺其上也。公子顽通乎君母，国人疾之，而不可道也。 　　墙有茨，不可埽也。中冓之言，不可道也，所可道也，言之丑也。墙有">
<meta property="og:locale" content="zh_CN">
<meta property="article:published_time" content="2003-04-21T16:00:00.000Z">
<meta property="article:modified_time" content="2024-05-02T22:38:34.467Z">
<meta property="article:author" content="得月庵主人">
<meta property="article:tag" content="诗经">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_02/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_02/","path":"诗词歌赋/诗经/诗经_02/","title":"诗经 - 卷二"}</script>

<script class="next-config" data-name="calendar" type="application/json">""</script>
<title>诗经 - 卷二 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#04-%E5%9B%BD%E9%A3%8E-%E2%80%A7-%E9%84%98"><span class="nav-text">04. 国风 ‧ 鄘</span></a></li><li class="nav-item nav-level-2"><a class="nav-link" href="#05-%E5%9B%BD%E9%A3%8E-%E2%80%A7-%E5%8D%AB"><span class="nav-text">05. 国风 ‧ 卫</span></a></li><li class="nav-item nav-level-2"><a class="nav-link" href="#06-%E5%9B%BD%E9%A3%8E-%E2%80%A7-%E7%8E%8B"><span class="nav-text">06. 国风 ‧ 王</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_02/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="诗经 - 卷二 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          诗经 - 卷二
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-04-22 00:00:00" itemprop="dateCreated datePublished" datetime="2003-04-22T00:00:00+08:00">2003-04-22</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E8%B5%8B/" itemprop="url" rel="index"><span itemprop="name">诗词歌赋</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<h2 id="04-国风-‧-鄘"><a href="#04-国风-‧-鄘" class="headerlink" title="04. 国风 ‧ 鄘"></a>04. 国风 ‧ 鄘</h2><p><center><font color="teal" size="+1">柏舟</font></center></p>

<p><sub>《柏舟》，䘙世子共伯早死，其妻守义，父母欲夺而嫁之，誓而弗许，作此诗。</sub></p>
<p>　　泛彼柏舟，在彼中河，髧彼两髦，实维我仪，之死矢靡它，母也天只，不谅人只。泛彼柏舟，在彼河侧。髧彼两髦，实维我特，之死矢靡慝，母也天只，不谅人只。</p>
<p><center><font color="teal" size="+1">墙有茨</font></center></p>

<p><sub>《墙有茨》，卫人刺其上也。公子顽通乎君母，国人疾之，而不可道也。</sub></p>
<p>　　墙有茨，不可埽也。中冓之言，不可道也，所可道也，言之丑也。墙有茨，不可襄也。中冓之言，不可详也，所可详也，言之长也。墙有茨，不可束也。中冓之言，不可读也，所可读也，言之辱也。</p>
<p><center><font color="teal" size="+1">君子偕老</font></center></p>

<p><sub>《君子偕老》，刺卫夫人也。夫人淫乱，失事君子之道，故陈人君之德，服饰之盛，宜与君子偕老也。</sub></p>
<p>　　君子偕老，副笄六珈。委委佗佗，如山如河，象服是宜，子之不淑，云如之何。玼兮玼兮，其之翟也。鬒发如云，不屑髢也，玉之瑱也，象之揥也，扬且之晰也。胡然而天也，胡然而帝也。瑳兮瑳兮，其之展也。蒙彼绉𫄨，是绁袢也，子之清扬，扬且之颜也，展如之人兮，邦之媛也。</p>
<p><center><font color="teal" size="+1">桑中</font></center></p>

<p><sub>《桑中》，刺奔也，卫之公室淫乱，男女相奔，至于世族在位，相窃妻妾，期于幽远，政散民流，而不可止。</sub></p>
<p>　　爰采唐矣，沬之乡矣，云谁之思，美孟姜矣，期我乎桑中，要我乎上宫，送我乎淇之上矣。爰采麦矣，沬之北矣，云谁之思，美孟弋矣，期我乎桑中，要我乎上宫，送我乎淇之上矣。爰采葑矣，沬之东矣，云谁之思，美孟庸矣，期我乎桑中，要我乎上宫，送我乎淇之上矣。</p>
<p><center><font color="teal" size="+1">鹑之奔奔</font></center></p>

<p><sub>《鹑之奔奔》，刺卫宣姜也。卫人以为宣姜鹑鹊之不若也。</sub></p>
<p>　　鹑之奔奔，鹊之强强，人之无良，我以为兄。鹊之强强，鹑之奔奔，人之无良，我以为君。</p>
<p><center><font color="teal" size="+1">定之方中</font></center></p>

<p><sub>《定之方中》，美卫文公也。卫为狄所灭，东徙渡河，野处漕邑。齐桓公攘戎狄而封之。文公徙居楚丘，始建城市而营宫室，得其时制，百姓说之，国家殷富焉。</sub></p>
<p>　　定之方中，作于楚宫。揆之以日，作于楚室，树之榛栗，椅桐梓漆，爰伐琴瑟。升彼虚矣，以望楚矣。望楚与堂，景山与京，降观于桑，卜云其吉，终然允臧。灵雨既零，命彼倌人，星言夙驾，说于桑田，匪直也人，秉心塞渊，騋牝三千。</p>
<p><center><font color="teal" size="+1">蝃𬟽</font></center></p>

<p><sub>《蝃𬟽》，止奔也。卫文公能以道化其民，淫奔之耻，国人不齿也。</sub></p>
<p>　　蝃𬟽在东，莫之敢指，女子有行，远父母兄弟。朝𬯀于西，崇朝其雨，女子有行，远兄弟父母。乃如之人也，怀昏姻也，大无信也，不知命也。</p>
<p><center><font color="teal" size="+1">相鼠</font></center></p>

<p><sub>《相鼠》，刺无礼也。卫文公能正其群臣而刺在位，承先君之化，无礼仪也。</sub></p>
<p>　　相鼠有皮，人而无仪，人而无仪，不死何为。相鼠有齿，人而无止，人而无止，不死何俟。相鼠有体，人而无礼，人而无礼，胡不遄死。</p>
<p><center><font color="teal" size="+1">干旄</font></center></p>

<p><sub>《干旄》，美好善也。卫文公臣子多好善贤者，乐告以善道也。</sub></p>
<p>　　孑孑干旄，在浚之郊，素丝纰之，良马四之，彼姝者子，何以畀之。孑孑干旟，在浚之都，素丝组之，良马五之，彼姝者子，何以予之。孑孑干旌，在浚之城，素丝祝之，良马六之，彼姝者子，何以告之。</p>
<p><center><font color="teal" size="+1">载驰</font></center></p>

<p><sub>《载驰》，许穆夫人作也。闵其宗国颠覆，自伤不能救也。卫懿公为狄人所灭，国人分散，露于漕邑，许穆夫人闵卫之亡，伤许之小，力不能救，思归唁其兄，又义不得，故赋是诗也。</sub></p>
<p>　　载驰载驱，归唁卫侯，驱马悠悠，言至于漕，大夫跋涉，我心则忧。既不我嘉，不能旋反，视尔不臧，我思不远。既不我嘉，不能旋济，视尔不臧，我思不閟。陟彼阿丘，言采其虻，女子善怀，亦各有行，许人尤之，众稚且狂。我行其野，芃芃其麦，控于大邦，谁因谁极，大夫君子，无我有尤。百尔所思，不如我所之。</p>
<hr>

<h2 id="05-国风-‧-卫"><a href="#05-国风-‧-卫" class="headerlink" title="05. 国风 ‧ 卫"></a>05. 国风 ‧ 卫</h2><p><center><font color="teal" size="+1">淇奥</font></center></p>

<p><sub>《淇奥》，美武公之德也。有文章，又能听其规谏，以礼自防，故能入相于周，美而作是诗也。</sub></p>
<p>　　瞻彼淇奥，绿竹猗猗，有匪君子，如切如磋，如琢如磨。瑟兮僩兮，赫兮咺兮，有匪君子，终不可谖兮。瞻彼淇奥，绿竹青青，有匪君子，充耳琇莹，会弁如星。瑟兮僩兮，赫兮咺兮，有匪君子，终不可谖兮。瞻彼淇奥，绿竹如箦，有匪君子，如金如锡，如圭如璧。宽兮绰兮，倚重较兮，善戏谑兮，不为虐兮。</p>
<p><center><font color="teal" size="+1">考盘</font></center></p>

<p><sub>《考盘》，刺庄公也。不能继先公之业，使贤者退而穷处。</sub></p>
<p>　　考盘在涧，硕人之宽，独寐寤言，永矢弗谖。考盘在阿，硕人之薖，独寐寤歌，永矢弗过。考盘在陆，硕人之轴，独寐寤宿，永矢弗告。</p>
<p><center><font color="teal" size="+1">硕人</font></center></p>

<p><sub>《硕人》，闵庄姜也。庄公惑于嬖妾，使骄上僭，庄姜贤而不答，终以无子，国人闵而忧之。</sub></p>
<p>　　硕人其颀，衣锦褧衣，齐侯之子，卫侯之妻，东宫之妹，邢侯之姨，谭公维私。手如柔荑，肤如凝脂，领如蝤蛴，齿如瓠犀，螓首蛾眉，巧笑倩兮，美目盻兮。硕人敖敖，说于农郊，四牡有骄，朱幩镳镳，翟茀以朝，大夫夙退，无使君劳。河水洋洋，北流活活，施罛濊濊，鳣鲔发发，葭菼揭揭，庶姜孽孽，庶士有朅。</p>
<p><center><font color="teal" size="+1">氓</font></center></p>

<p><sub>《氓》，刺时也。宣公之时，礼义消亡，淫风大行，男女无别，遂相奔诱。华落色衰，复相弃背，或乃困而自悔，丧其妃耦，故序其事以风焉。美反正，刺淫泆也。</sub></p>
<p>　　氓之蚩蚩，抱布贸丝。匪来贸丝，来即我谋。送子涉淇，至于顿丘。匪我愆期，子无良媒。将子无怒，秋以为期。乘彼垝垣，以望复关。不见复关，泣涕涟涟。既见复关，载笑载言。尔卜尔筮，体无咎言。以尔车来，以我贿迁。桑之未落，其叶沃若。于嗟鸠兮，无食桑葚。于嗟女兮，无与士耽。士之耽兮，犹可说也；女之耽兮，不可说也。桑之落矣，其黄而陨。自我徂尔，三岁食贫。淇水汤汤，渐车帷裳。女也不爽，士贰其行。士也罔极，二三其德。三岁为妇，靡室劳矣。夙兴夜寐，靡有朝矣。言既遂矣，至于暴矣。兄弟不知，咥其笑矣。静言思之，躬自悼矣。及尔偕老，老使我怨。淇则有岸，隰则有泮。总角之宴，言笑晏晏。信誓旦旦，不思其反。反是不思，亦已焉哉。</p>
<p><center><font color="teal" size="+1">竹竿</font></center></p>

<p><sub>《竹竿》，卫女思归也。适异国而不见荅，思而能以礼者也。</sub></p>
<p>　　籊籊竹竿，以钓于淇，岂不尔思，远莫致之。泉源在左，淇水在右，女子有行，远兄弟父母。淇水在右，泉源在左，巧笑之瑳，佩玉之傩。淇水滺滺，桧楫松舟，驾言出游，以写我忧。</p>
<p><center><font color="teal" size="+1">芄兰</font></center></p>

<p><sub>《芄兰》，刺惠公也。骄而无礼，大夫刺之。</sub></p>
<p>　　芄兰之支，童子佩觿，虽则佩觿，能不我知，容兮遂兮，垂带悸兮。芄兰之叶，童子佩韘，虽则佩韘，能不我甲，容兮遂兮，垂带悸兮。</p>
<p><center><font color="teal" size="+1">河广</font></center></p>

<p><sub>《河广》，宋襄公母归于卫，思而不止，故作是诗也。</sub></p>
<p>　　谁谓河广，一苇杭之，谁谓宋远，跂予望之。谁谓河广，曾不容刀，谁谓宋远，曾不崇朝。</p>
<p><center><font color="teal" size="+1">伯兮</font></center></p>

<p><sub>《伯兮》，刺时也。言君子行役，为王前驱，过时而不反焉。</sub></p>
<p>　　伯兮朅兮，邦之桀兮。伯也执殳，为王前驱。自伯之东，首如飞蓬。岂无膏沐？谁适为容！其雨其雨，杲杲出日。愿言思伯，甘心首疾。焉得谖草？言树之背。愿言思伯，使我心痗。</p>
<p><center><font color="teal" size="+1">有狐</font></center></p>

<p><sub>《有狐》，刺时也。卫之男女失时，丧其妃耦焉。古者国有凶荒，则杀礼而多昏，会男女之无夫家者，所以育人民也。</sub></p>
<p>　　有狐绥绥，在彼淇梁。心之忧矣，之子无裳。有狐绥绥，在彼淇厉。心之忧矣，之子无带。有狐绥绥，在彼淇侧。心之忧矣，之子无服。</p>
<p><center><font color="teal" size="+1">木瓜</font></center></p>

<p><sub>《木瓜》，美齐桓公也。卫国有狄人之败，出处于漕，齐桓公救而封之，遗之车马器服焉，卫人思之，欲厚报之，而作是诗也。</sub></p>
<p>　　投我以木瓜，报之以琼琚，匪报也，永以为好也。投我以木桃，报之以琼瑶，匪报也，永以为好也。投我以木李，报之以琼玖，匪报也，永以为好也。</p>
<hr>

<h2 id="06-国风-‧-王"><a href="#06-国风-‧-王" class="headerlink" title="06. 国风 ‧ 王"></a>06. 国风 ‧ 王</h2><p><center><font color="teal" size="+1">黍离</font></center></p>

<p><sub>《黍离》，闵宗周也。周大夫行役，至于宗周，过故宗庙宫室，尽为禾黍。闵周室之颠覆，彷徨不忍去而作是诗也。</sub></p>
<p>　　彼黍离离，彼稷之苗。行迈靡靡，中心摇摇。知我者，谓我心忧；不知我者，谓我何求。悠悠苍天，此何人哉！彼黍离离，彼稷之穗。行迈靡靡，中心如醉。知我者，谓我心忧；不知我者，谓我何求。悠悠苍天，此何人哉。彼黍离离，彼稷之实。行迈靡靡，中心如噎。知我者，谓我心忧；不知我者，谓我何求。悠悠苍天，此何人哉！</p>
<p><center><font color="teal" size="+1">君子于役</font></center></p>

<p><sub>《君子于役》，刺平王也。君子行役无期度，大夫思其危难以风焉。</sub></p>
<p>　　君子于役，不知其期，曷至哉？鸡栖于埘，日之夕矣，羊牛下来。君子于役，如之何勿思！　君子于役，不日不月，曷其有佸？鸡栖于桀，日之夕矣，羊牛下括。君子于役，苟无饥渴。</p>
<p><center><font color="teal" size="+1">君子阳阳</font></center></p>

<p><sub>《君子阳阳》，闵周也。君子遭乱，相招为禄仕，全身远害而已。</sub></p>
<p>　　君子阳阳，左执簧，右招我由房，其乐只且。君子陶陶，左执翿，右招我由敖，其乐只且。</p>
<p><center><font color="teal" size="+1">扬之水</font></center></p>

<p><sub>《扬之水》，刺平王也。不抚其民，而远屯戍于母家，周人怨思焉。</sub></p>
<p>　　扬之水，不流束薪。彼其之子，不与我戍申。怀哉怀哉！曷月予还归哉！扬之水，不流束楚。彼其之子，不与我戍甫。怀哉怀哉！曷月予还归哉！扬之水，不流束蒲。彼其之子，不与我戍许。怀哉怀哉！曷月予还归哉！</p>
<p><center><font color="teal" size="+1">中谷有蓷</font></center></p>

<p><sub>《中谷有蓷》，闵周也。夫妇日以衰薄，凶年饥馑，室家相弃尔。</sub></p>
<p>　　中谷有蓷，暵其干矣。有女仳离，嘅其叹矣。嘅其叹矣！遇人之艰难矣！中谷有蓷，暵其脩矣。有女仳离，条其歗矣。条其歗矣！遇人之不淑矣！中谷有蓷，暵其湿矣。有女仳离，啜其泣矣。啜其泣矣！何嗟及矣！</p>
<p><center><font color="teal" size="+1">兔爰</font></center></p>

<p><sub>《兔爰》，闵周也。桓王失信，诸侯背叛，构怨连祸，王师伤败，君子不乐其生焉。</sub></p>
<p>　　有兔爰爰，雉离于罗。我生之初，尚无为。我生之后，逢此百罹，尚寐无吪！有兔爰爰，雉离于罦。我生之初，尚无造。我生之后，逢此百忧，尚寐无觉！有兔爰爰，雉离于罿。我生之初，尚无庸。我生之后，逢此百凶，尚寐无聦！</p>
<p><center><font color="teal" size="+1">葛藟</font></center></p>

<p><sub>《葛藟》，王族刺平王也。周室道衰，弃其九族焉。</sub></p>
<p>　　绵绵葛藟，在河之浒。终远兄弟，谓他人父。谓他人父，亦莫我顾。绵绵葛藟，在河之涘。终远兄弟，谓他人母。谓他人母，亦莫我有。绵绵葛藟，在河之漘。终远兄弟，谓他人昆。谓他人昆，亦莫我闻。</p>
<p><center><font color="teal" size="+1">采葛</font></center></p>

<p><sub>《采葛》，惧谗也。</sub></p>
<p>　　彼采葛兮，一日不见，如三月兮！彼采萧兮，一日不见，如三秋兮！彼采艾兮，一日不见，如三岁兮！</p>
<p><center><font color="teal" size="+1">大车</font></center></p>

<p><sub>《大车》，刺周大夫也。礼义陵迟，男女淫奔，故陈古以刺今，大夫不能听男女之讼焉。</sub></p>
<p>　　大车槛槛，毳衣如菼。岂不尔思，畏子不敢。大车啍啍，毳衣如𫞩。岂不尔思，畏子不奔。穀则异室，死则同穴。谓予不信，有如皦日。</p>
<p><center><font color="teal" size="+1">丘中有麻</font></center></p>

<p><sub>《丘中有麻》，思贤也。庄王不明，贤人放逐，国人思之而作是诗也。</sub></p>
<p>　　丘中有麻，彼留子嗟。彼留子嗟，将其来施施。丘中有麦，彼留子国。彼留子国，将其来食。丘中有李，彼留之子。彼留之子，贻我佩玖。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E8%AF%97%E7%BB%8F/" rel="tag"># 诗经</a>
          </div>

        

          <div class="post-nav">
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_01/" rel="prev" title="诗经 - 卷一">
                  <i class="fa fa-chevron-left"></i> 诗经 - 卷一
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E8%AF%97%E7%BB%8F/%E8%AF%97%E7%BB%8F_03/" rel="next" title="诗经 - 卷三">
                  诗经 - 卷三 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
