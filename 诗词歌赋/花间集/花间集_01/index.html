<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="作者：﹝后蜀 ‧ 赵崇祚 编辑﹞。   《花间集》是中国五代十国时期编纂的一部词集，也是文学史上的第一部文人词选集，由后蜀人赵崇祚编辑。该书收录了温庭筠、韦庄等18位花间词派诗人的经典作品，集中而典型地反映了早期词史上文人词创作的主体取向、审美情趣、体貌风格和艺术成就。">
<meta property="og:type" content="article">
<meta property="og:title" content="花间集 - 卷一">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%8A%B1%E9%97%B4%E9%9B%86/%E8%8A%B1%E9%97%B4%E9%9B%86_01/index.html">
<meta property="og:site_name" content="得月庵">
<meta property="og:description" content="作者：﹝后蜀 ‧ 赵崇祚 编辑﹞。   《花间集》是中国五代十国时期编纂的一部词集，也是文学史上的第一部文人词选集，由后蜀人赵崇祚编辑。该书收录了温庭筠、韦庄等18位花间词派诗人的经典作品，集中而典型地反映了早期词史上文人词创作的主体取向、审美情趣、体貌风格和艺术成就。">
<meta property="og:locale" content="zh_CN">
<meta property="article:published_time" content="2003-04-10T16:00:00.000Z">
<meta property="article:modified_time" content="2024-05-02T22:38:34.267Z">
<meta property="article:author" content="得月庵主人">
<meta property="article:tag" content="花间集">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%8A%B1%E9%97%B4%E9%9B%86/%E8%8A%B1%E9%97%B4%E9%9B%86_01/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%8A%B1%E9%97%B4%E9%9B%86/%E8%8A%B1%E9%97%B4%E9%9B%86_01/","path":"诗词歌赋/花间集/花间集_01/","title":"花间集 - 卷一"}</script>

<script class="next-config" data-name="calendar" type="application/json">""</script>
<title>花间集 - 卷一 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E5%BA%8F"><span class="nav-text">序</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E8%8F%A9%E8%90%A8%E8%9B%AE%EF%BC%88%E5%8D%81%E5%9B%9B%E9%A6%96%EF%BC%89"><span class="nav-text">温庭筠 ‧ 菩萨蛮（十四首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E6%9B%B4%E6%BC%8F%E5%AD%90%EF%BC%88%E5%85%AD%E9%A6%96%EF%BC%89"><span class="nav-text">温庭筠 ‧ 更漏子（六首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E5%BD%92%E5%9B%BD%E9%81%A5%EF%BC%88%E4%BA%8C%E9%A6%96%EF%BC%89"><span class="nav-text">温庭筠 ‧ 归国遥（二首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E9%85%92%E6%B3%89%E5%AD%90%EF%BC%88%E5%9B%9B%E9%A6%96%EF%BC%89"><span class="nav-text">温庭筠 ‧ 酒泉子（四首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E5%AE%9A%E8%A5%BF%E7%95%AA%EF%BC%88%E4%B8%89%E9%A6%96%EF%BC%89"><span class="nav-text">温庭筠 ‧ 定西番（三首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E6%9D%A8%E6%9F%B3%E6%9E%9D%EF%BC%88%E5%85%AB%E9%A6%96%EF%BC%89"><span class="nav-text">温庭筠 ‧ 杨柳枝（八首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E5%8D%97%E6%AD%8C%E5%AD%90%EF%BC%88%E4%B8%83%E9%A6%96%EF%BC%89"><span class="nav-text">温庭筠 ‧ 南歌子（七首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E6%B2%B3%E6%B8%8E%E7%A5%9E%EF%BC%88%E4%B8%89%E9%A6%96%EF%BC%89"><span class="nav-text">温庭筠 ‧ 河渎神（三首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E5%A5%B3%E5%86%A0%E5%AD%90%EF%BC%88%E4%BA%8C%E9%A6%96%EF%BC%89"><span class="nav-text">温庭筠 ‧ 女冠子（二首）</span></a></li><li class="nav-item nav-level-2"><a class="nav-link" href="#%E6%B8%A9%E5%BA%AD%E7%AD%A0-%E2%80%A7-%E7%8E%89%E8%9D%B4%E8%9D%B6%EF%BC%88%E4%B8%80%E9%A6%96%EF%BC%89"><span class="nav-text">温庭筠 ‧ 玉蝴蝶（一首）</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E8%8A%B1%E9%97%B4%E9%9B%86/%E8%8A%B1%E9%97%B4%E9%9B%86_01/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="花间集 - 卷一 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          花间集 - 卷一
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-04-11 00:00:00" itemprop="dateCreated datePublished" datetime="2003-04-11T00:00:00+08:00">2003-04-11</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E8%B5%8B/" itemprop="url" rel="index"><span itemprop="name">诗词歌赋</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <blockquote>
<p>作者：﹝后蜀 ‧ 赵崇祚 编辑﹞。</p>
</blockquote>
<blockquote>
<p>《花间集》是中国五代十国时期编纂的一部词集，也是文学史上的第一部文人词选集，由后蜀人赵崇祚编辑。该书收录了温庭筠、韦庄等18位花间词派诗人的经典作品，集中而典型地反映了早期词史上文人词创作的主体取向、审美情趣、体貌风格和艺术成就。</p>
</blockquote>
<span id="more"></span>

<hr>

<h2 id="序"><a href="#序" class="headerlink" title="序"></a>序</h2><p>　　镂玉雕琼，拟化工而迥巧；裁花剪叶，夺春艳以争鲜。是以唱云谣则金母词清，挹霞醴则穆王心醉。名高《白雪》，声声而自合鸾歌；响遏行云，字字而偏谐凤律。《杨柳》《大堤》之句，乐府相传；《芙蓉》《曲渚》之篇，豪家自制。莫不争高门下，三千玳帽之簪；竞富樽前，数十珊瑚之树。则有绮筵公子，绣幌佳人，递叶叶之花笺，文抽丽锦；举纤纤之玉指，拍按香檀。不无清绝之词，用助娇娆之态。自南朝之宫体，扇北里之倡风。何止言之不文，所谓秀而不实。有唐已降，率土之滨，家家之香径春风，宁寻越艳；处处之红楼夜月，自锁嫦娥。在明皇朝，则有李太白之应制《清平乐》词四首，近代温飞卿复有《金筌集》，迩来作者，无愧前人。今卫尉少卿字弘基，以拾翠洲边，自得羽毛之异；织绡泉底，独殊机杼之功。广会众宾，时延佳论。因集近来诗客曲子词五百首，分为十卷。以炯粗预知音，辱请命题，仍为叙引。昔郢人有歌《陽春》者，号为绝唱，乃命之为《花间集》。庶使西园英哲，用姿羽盖之欢；南国婵娟，休唱莲舟之引。时大蜀广政三年夏四月日叙。</p>
<p>　　武德军节度判官司欧陽炯撰</p>
<hr>

<h2 id="温庭筠-‧-菩萨蛮（十四首）"><a href="#温庭筠-‧-菩萨蛮（十四首）" class="headerlink" title="温庭筠 ‧ 菩萨蛮（十四首）"></a>温庭筠 ‧ 菩萨蛮（十四首）</h2><p><center><font color="teal" size="+1">01</font></center></p>

<p>　　小山重叠金明灭，鬓云欲度香腮雪。懒起画蛾眉，弄妆梳洗迟。照花前后镜，花面交相映。新帖绣罗襦，双双金鹧鸪。
　　</p>
<p><center><font color="teal" size="+1">02</font></center></p>

<p>　　水晶帘里玻璃枕，暖香惹梦鸳鸯锦。江上柳如烟，雁飞残月天。藕丝秋色浅，人胜参差剪。双鬓隔香红，玉钗头上风。</p>
<p><center><font color="teal" size="+1">03</font></center></p>

<p>　　蕊黄无限当山额，宿妆隐笑纱窗隔。相见牡丹时，暂来还别离。翠钗金作股，钗上蝶双舞。心事竟谁知，月明花满枝。</p>
<p><center><font color="teal" size="+1">04</font></center></p>

<p>　　翠翘金缕双鸂鶒，水纹细起春池碧。池上海棠梨，雨晴红满枝。绣衫遮笑靥，烟草粘飞蝶。青琐对芳菲，玉关音信稀。</p>
<p><center><font color="teal" size="+1">05</font></center></p>

<p>　　杏花含露团香雪，绿杨陌上多离别。灯在月胧明，觉来闻晓莺。玉钩褰翠幕，妆浅旧眉薄。春梦正关情，镜中蝉鬓轻。</p>
<p><center><font color="teal" size="+1">06</font></center></p>

<p>　　玉楼明月长相忆，柳丝袅娜春无力。门外草萋萋，送君闻马嘶。画罗金翡翠，香烛消成泪。花落子规啼，绿窗残梦迷。</p>
<p><center><font color="teal" size="+1">07</font></center></p>

<p>　　凤凰相对盘金缕，牡丹一夜经微雨。明镜照新妆，鬓轻双脸长。画楼相望久，栏外垂丝柳。音信不归来，社前双燕回。</p>
<p><center><font color="teal" size="+1">08</font></center></p>

<p>　　牡丹花谢莺声歇，绿杨满院中庭月。相忆梦难成，背窗灯半明。翠钿金压脸，寂寞香闺掩。人远泪阑干，燕飞春又残。</p>
<p><center><font color="teal" size="+1">09</font></center></p>

<p>　　满宫明月梨花白，故人万里关山隔。金雁一双飞，泪痕沾绣衣。小园芳草绿，家住越溪曲。杨柳色依依，燕归君不归。</p>
<p><center><font color="teal" size="+1">10</font></center></p>

<p>　　宝函钿雀金鸂鶒，沉香阁上吴山碧。杨柳又如丝，驿桥春雨时。画楼音信断，芳草江南岸。鸾镜与花枝，此情谁得知。</p>
<p><center><font color="teal" size="+1">11</font></center></p>

<p>　　南园满地堆轻絮，愁闻一霎清明雨。雨后却斜阳，杏花零落香。无言匀睡脸，枕上屏山掩。时节欲黄昏，无聊独倚门。</p>
<p><center><font color="teal" size="+1">12</font></center></p>

<p>　　夜来皓月才当午，重帘悄悄无人语。深处麝烟长，卧时留薄妆。当年还自惜，往事那堪忆。花落月明残，锦衾知晓寒。</p>
<p><center><font color="teal" size="+1">13</font></center></p>

<p>　　雨暗夜合玲珑月，万枝香袅红丝拂。闲梦忆金堂，满庭萱草长。绣帘垂箓簌，眉黛远山绿。春水渡溪桥，凭栏魂欲消。</p>
<p><center><font color="teal" size="+1">14</font></center></p>

<p>　　竹风轻动庭除冷，珠帘月上玲珑影。山枕隐浓妆，绿渡金凤凰。两蛾愁黛浅，故国吴宫远。春恨正关情，画楼残点声。</p>
<hr>

<h2 id="温庭筠-‧-更漏子（六首）"><a href="#温庭筠-‧-更漏子（六首）" class="headerlink" title="温庭筠 ‧ 更漏子（六首）"></a>温庭筠 ‧ 更漏子（六首）</h2><p><center><font color="teal" size="+1">01</font></center></p>

<p>　　柳丝长，春雨细，花外漏声迢递。惊塞雁，起城乌，画屏金鹧鸪。香雾薄，透帘幕，惆怅谢家池阁。红烛背，绣帘垂，梦长君不知。</p>
<p><center><font color="teal" size="+1">02</font></center></p>

<p>　　星斗稀，钟鼓歇，帘外晓莺残月。兰露重，柳风斜，满庭堆落花。虚阁上，倚栏望，还似去年惆怅。春欲暮，思无穷，旧欢如梦中。</p>
<p><center><font color="teal" size="+1">03</font></center></p>

<p>　　金雀钗，红粉面，花里暂时相见。如我意，感君怜，此情须问天。香作穗，蜡成泪，还似两人心意。山枕腻，锦衾寒，觉来更漏残。</p>
<p><center><font color="teal" size="+1">04</font></center></p>

<p>　　相见稀，相忆久，眉浅淡烟如柳。垂翠幕，结同心，待郎熏绣衾。城上月，白如雪，蝉鬓美人愁绝。宫树暗，鹊桥横，玉签初报明。</p>
<p><center><font color="teal" size="+1">05</font></center></p>

<p>　　背江楼，临海月，城上角声呜咽。堤柳动，岛烟昏，两行征雁分。京口路，归帆渡，正是芳菲欲度。银烛尽，玉绳低，一声村落鸡。</p>
<p><center><font color="teal" size="+1">06</font></center></p>

<p>　　玉炉香，红蜡泪，偏照画堂秋思。眉黛薄，鬓云残，夜长衾枕寒。梧桐树，三更雨，不道离情正苦。一叶叶，一声声，空阶滴到明。</p>
<hr>

<h2 id="温庭筠-‧-归国遥（二首）"><a href="#温庭筠-‧-归国遥（二首）" class="headerlink" title="温庭筠 ‧ 归国遥（二首）"></a>温庭筠 ‧ 归国遥（二首）</h2><p><center><font color="teal" size="+1">01</font></center></p>

<p>　　香玉，翠凤宝钗垂簏簌。钿筐交胜金粟，越罗春水绿。画堂照帘残烛，梦余更漏促。谢娘无限心曲，晓屏山断续。</p>
<p><center><font color="teal" size="+1">02</font></center></p>

<p>　　双脸，小凤战蓖金飐艳。舞衣无力风敛，藕丝秋色染。锦帐绣帷斜掩，露珠清晓簟。粉心黄蕊花靥，黛眉山两点。</p>
<hr>

<h2 id="温庭筠-‧-酒泉子（四首）"><a href="#温庭筠-‧-酒泉子（四首）" class="headerlink" title="温庭筠 ‧ 酒泉子（四首）"></a>温庭筠 ‧ 酒泉子（四首）</h2><p><center><font color="teal" size="+1">01</font></center></p>

<p>　　花映柳条，闲向绿萍池上。凭栏干，窥细浪，雨萧萧。近来音信两疏索，洞房空寂寞。掩银屏，垂翠箔，度春宵。</p>
<p><center><font color="teal" size="+1">02</font></center></p>

<p>　　日映纱窗，金鸭小屏山碧。故乡春，烟霭隔，背兰釭。宿妆惆怅倚高阁，千里云影薄。草初齐，花又落，燕双双。</p>
<p><center><font color="teal" size="+1">03</font></center></p>

<p>　　楚女不归，楼枕小河春水。月孤明，风又起，杏花稀。玉钗斜簪云鬟髻，裙上金缕凤。八行书，千里梦，雁南归。</p>
<p><center><font color="teal" size="+1">04</font></center></p>

<p>　　罗带惹香，犹系别时红豆。泪痕新，金缕旧，断离肠。一双娇燕语雕梁，还是去年时节。绿阴浓，芳草歇，柳花狂。</p>
<hr>

<h2 id="温庭筠-‧-定西番（三首）"><a href="#温庭筠-‧-定西番（三首）" class="headerlink" title="温庭筠 ‧ 定西番（三首）"></a>温庭筠 ‧ 定西番（三首）</h2><p><center><font color="teal" size="+1">01</font></center></p>

<p>　　汉使昔年离别。攀弱柳，折寒梅，上高台。千里玉关春雪，雁来人不来。羌笛一声愁绝，月徘徊。</p>
<p><center><font color="teal" size="+1">02</font></center></p>

<p>　　海燕欲飞调羽。萱草绿，杏花红，隔帘栊。双鬓翠霞金缕，一枝春艳浓。楼上月明三五，琐窗中。
　</p>
<p><center><font color="teal" size="+1">03</font></center></p>

<p>　　细雨晓莺春晚。人似玉，柳如眉，正相思。罗幕翠帘初卷，镜中花一枝。肠断塞门消息，雁来稀。</p>
<hr>

<h2 id="温庭筠-‧-杨柳枝（八首）"><a href="#温庭筠-‧-杨柳枝（八首）" class="headerlink" title="温庭筠 ‧ 杨柳枝（八首）"></a>温庭筠 ‧ 杨柳枝（八首）</h2><p><center><font color="teal" size="+1">01</font></center></p>

<p>　　宜春苑外最长条，闲袅春风伴舞腰。正是玉人肠绝处，一渠春水赤栏桥。</p>
<p><center><font color="teal" size="+1">02</font></center></p>

<p>　　南内墙东御路傍，须知春色柳丝黄。杏花未肯无情思，何事行人最断肠。</p>
<p><center><font color="teal" size="+1">03</font></center></p>

<p>　　苏小门前柳万条，毵毵金线拂平桥。黄莺不语东风起，深闭朱门伴舞腰。</p>
<p><center><font color="teal" size="+1">04</font></center></p>

<p>　　金缕毵毵碧瓦沟，六宫眉黛惹香愁。晚来更带龙池雨，半拂栏干半入楼。</p>
<p><center><font color="teal" size="+1">05</font></center></p>

<p>　　馆娃宫外邺城西，远映征帆近拂提。系得王孙归意切，不关芳草绿萋萋。</p>
<p><center><font color="teal" size="+1">06</font></center></p>

<p>　　两两黄鹂色似金，袅枝啼露动芳音。春来幸自长如线，可惜牵缠荡子心。</p>
<p><center><font color="teal" size="+1">07</font></center></p>

<p>　　御柳如丝映九重，凤凰窗映绣芙蓉。景阳楼畔千条路，一面新妆等晓风。</p>
<p><center><font color="teal" size="+1">08</font></center></p>

<p>　　织锦机边莺语频，停梭垂泪忆征人。塞门三月犹萧索，纵有垂杨未觉春。</p>
<hr>

<h2 id="温庭筠-‧-南歌子（七首）"><a href="#温庭筠-‧-南歌子（七首）" class="headerlink" title="温庭筠 ‧ 南歌子（七首）"></a>温庭筠 ‧ 南歌子（七首）</h2><p><center><font color="teal" size="+1">01</font></center></p>

<p>　　手里金鹦鹉，胸前绣凤凰。偷眼暗形相，不如从嫁与，作鸳鸯。</p>
<p><center><font color="teal" size="+1">02</font></center></p>

<p>　　似带如丝柳，团酥握雪花。帘卷玉钩斜，九衢尘欲暮，逐香车。</p>
<p><center><font color="teal" size="+1">03</font></center></p>

<p>　　鬓堕低梳髻，连娟细扫眉。终日两相思，为君憔悴尽，百花时。</p>
<p><center><font color="teal" size="+1">04</font></center></p>

<p>　　脸上金霞细，眉间翠钿深。倚枕覆鸳衾，隔帘莺百啭，感君心。</p>
<p><center><font color="teal" size="+1">05</font></center></p>

<p>　　扑蕊添黄子，呵花满翠鬟。鸳枕映屏山，明月三五夜，对芳颜。</p>
<p><center><font color="teal" size="+1">06</font></center></p>

<p>　　转盼如波眼，娉婷似柳腰。花里暗相招，忆君肠欲断，恨春宵。</p>
<p><center><font color="teal" size="+1">其七</font></center></p>

<p>　　懒拂鸳鸯枕，休缝翡翠裙。罗帐罢炉熏，近来心更切，为思君。</p>
<hr>

<h2 id="温庭筠-‧-河渎神（三首）"><a href="#温庭筠-‧-河渎神（三首）" class="headerlink" title="温庭筠 ‧ 河渎神（三首）"></a>温庭筠 ‧ 河渎神（三首）</h2><p><center><font color="teal" size="+1">01</font></center></p>

<p>　　河上望丛柯，庙前春雨来时。楚山无限鸟飞迟，兰棹空伤别离。何处杜鹃啼不歇，艳红开尽如血。蝉鬓美人愁绝，百花芳草佳节。</p>
<p><center><font color="teal" size="+1">02</font></center></p>

<p>　　孤庙对寒潮，西陵风雨萧萧。谢娘惆怅倚兰桡，泪流玉箸千条。暮天愁听思归乐，早梅香满山郭。回首两情萧索，离魂何处飘泊。</p>
<p><center><font color="teal" size="+1">03</font></center></p>

<p>　　铜鼓赛神来，满庭幡盖徘徊。水村江浦过风雷，楚山如画烟开。离别橹声空萧索，玉容惆怅妆薄。青麦燕飞落落，卷帘愁对珠阁。</p>
<hr>

<h2 id="温庭筠-‧-女冠子（二首）"><a href="#温庭筠-‧-女冠子（二首）" class="headerlink" title="温庭筠 ‧ 女冠子（二首）"></a>温庭筠 ‧ 女冠子（二首）</h2><p><center><font color="teal" size="+1">01</font></center></p>

<p>　　含娇含笑，宿翠残红窈窕。鬓如蝉，寒玉簪秋水，轻纱卷碧烟。雪胸鸾镜里，琪树凤楼前。寄语青娥伴，早求仙。
　　</p>
<p><center><font color="teal" size="+1">02</font></center></p>

<p>　　霞帔云发，钿镜仙容似雪。画愁眉，遮语回轻扇，含羞下绣帷。玉楼相望久，花洞恨来迟。早晚乘鸾去，莫相遗。</p>
<hr>

<h2 id="温庭筠-‧-玉蝴蝶（一首）"><a href="#温庭筠-‧-玉蝴蝶（一首）" class="headerlink" title="温庭筠 ‧ 玉蝴蝶（一首）"></a>温庭筠 ‧ 玉蝴蝶（一首）</h2><p><center><font color="teal" size="+1">01</font></center></p>

<p>　　秋风凄切伤离，行客未归时。塞外草先衰，江南雁到迟。芙蓉凋嫩脸，杨柳堕新眉。摇落使人悲，断肠谁得知。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E8%8A%B1%E9%97%B4%E9%9B%86/" rel="tag"># 花间集</a>
          </div>

        

          <div class="post-nav">
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E7%BB%9D%E5%A6%99%E5%A5%BD%E8%AF%8D/%E7%BB%9D%E5%A6%99%E5%A5%BD%E8%AF%8D_08/" rel="prev" title="绝妙好词 - 续钞">
                  <i class="fa fa-chevron-left"></i> 绝妙好词 - 续钞
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E8%8A%B1%E9%97%B4%E9%9B%86/%E8%8A%B1%E9%97%B4%E9%9B%86_02/" rel="next" title="花间集 - 卷二">
                  花间集 - 卷二 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
