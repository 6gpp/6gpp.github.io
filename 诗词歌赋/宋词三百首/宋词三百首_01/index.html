<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="作者：﹝清 ‧ 朱孝臧﹞   《宋词三百首》是由晚清四大词人之一的朱孝臧编定，其选录标准，以混成为主旨，并求之体格、神致。朱孝臧曾先后三次增删。最后选定的版本选词家共81家，选词共285首，称为三编本。">
<meta property="og:type" content="article">
<meta property="og:title" content="宋词三百首 - 卷一">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%AE%8B%E8%AF%8D%E4%B8%89%E7%99%BE%E9%A6%96/%E5%AE%8B%E8%AF%8D%E4%B8%89%E7%99%BE%E9%A6%96_01/index.html">
<meta property="og:site_name" content="得月庵">
<meta property="og:description" content="作者：﹝清 ‧ 朱孝臧﹞   《宋词三百首》是由晚清四大词人之一的朱孝臧编定，其选录标准，以混成为主旨，并求之体格、神致。朱孝臧曾先后三次增删。最后选定的版本选词家共81家，选词共285首，称为三编本。">
<meta property="og:locale" content="zh_CN">
<meta property="article:published_time" content="2003-03-22T16:00:00.000Z">
<meta property="article:modified_time" content="2024-05-02T22:38:33.995Z">
<meta property="article:author" content="得月庵主人">
<meta property="article:tag" content="宋词三百首">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%AE%8B%E8%AF%8D%E4%B8%89%E7%99%BE%E9%A6%96/%E5%AE%8B%E8%AF%8D%E4%B8%89%E7%99%BE%E9%A6%96_01/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%AE%8B%E8%AF%8D%E4%B8%89%E7%99%BE%E9%A6%96/%E5%AE%8B%E8%AF%8D%E4%B8%89%E7%99%BE%E9%A6%96_01/","path":"诗词歌赋/宋词三百首/宋词三百首_01/","title":"宋词三百首 - 卷一"}</script>

<script class="next-config" data-name="calendar" type="application/json">""</script>
<title>宋词三百首 - 卷一 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E8%B5%B5%E4%BD%B6%EF%BC%88%E5%AE%8B%E5%BE%BD%E5%AE%97%EF%BC%89"><span class="nav-text">赵佶（宋徽宗）</span></a></li><li class="nav-item nav-level-2"><a class="nav-link" href="#%E9%92%B1%E6%83%9F%E6%BC%94"><span class="nav-text">钱惟演</span></a></li><li class="nav-item nav-level-2"><a class="nav-link" href="#%E8%8C%83%E4%BB%B2%E6%B7%B9"><span class="nav-text">范仲淹</span></a></li><li class="nav-item nav-level-2"><a class="nav-link" href="#%E5%BC%A0%E5%85%88"><span class="nav-text">张先</span></a></li><li class="nav-item nav-level-2"><a class="nav-link" href="#%E6%99%8F%E6%AE%8A"><span class="nav-text">晏殊</span></a></li><li class="nav-item nav-level-2"><a class="nav-link" href="#%E9%9F%A9%E7%BC%9C"><span class="nav-text">韩缜</span></a></li><li class="nav-item nav-level-2"><a class="nav-link" href="#%E5%AE%8B%E7%A5%81"><span class="nav-text">宋祁</span></a></li><li class="nav-item nav-level-2"><a class="nav-link" href="#%E6%AC%A7%E9%98%B3%E4%BF%AE"><span class="nav-text">欧阳修</span></a></li><li class="nav-item nav-level-2"><a class="nav-link" href="#%E6%9F%B3%E6%B0%B8"><span class="nav-text">柳永</span></a></li><li class="nav-item nav-level-2"><a class="nav-link" href="#%E7%8E%8B%E5%AE%89%E7%9F%B3"><span class="nav-text">王安石</span></a></li><li class="nav-item nav-level-2"><a class="nav-link" href="#%E7%8E%8B%E5%AE%89%E5%9B%BD"><span class="nav-text">王安国</span></a></li><li class="nav-item nav-level-2"><a class="nav-link" href="#%E6%99%8F%E5%87%A0%E9%81%93"><span class="nav-text">晏几道</span></a></li><li class="nav-item nav-level-2"><a class="nav-link" href="#%E8%8B%8F%E8%BD%BC"><span class="nav-text">苏轼</span></a></li><li class="nav-item nav-level-2"><a class="nav-link" href="#%E7%A7%A6%E8%A7%82"><span class="nav-text">秦观</span></a></li><li class="nav-item nav-level-2"><a class="nav-link" href="#%E6%99%81%E5%85%83%E7%A4%BC"><span class="nav-text">晁元礼</span></a></li><li class="nav-item nav-level-2"><a class="nav-link" href="#%E8%B5%B5%E4%BB%A4%E7%95%A4"><span class="nav-text">赵令畤</span></a></li><li class="nav-item nav-level-2"><a class="nav-link" href="#%E6%99%81%E8%A1%A5%E4%B9%8B"><span class="nav-text">晁补之</span></a></li><li class="nav-item nav-level-2"><a class="nav-link" href="#%E6%99%81%E5%86%B2%E4%B9%8B"><span class="nav-text">晁冲之</span></a></li><li class="nav-item nav-level-2"><a class="nav-link" href="#%E8%88%92%E4%BA%B6"><span class="nav-text">舒亶</span></a></li><li class="nav-item nav-level-2"><a class="nav-link" href="#%E6%9C%B1%E6%9C%8D"><span class="nav-text">朱服</span></a></li><li class="nav-item nav-level-2"><a class="nav-link" href="#%E6%AF%9B%E6%BB%82"><span class="nav-text">毛滂</span></a></li><li class="nav-item nav-level-2"><a class="nav-link" href="#%E9%99%88%E5%85%8B"><span class="nav-text">陈克</span></a></li><li class="nav-item nav-level-2"><a class="nav-link" href="#%E6%9D%8E%E5%85%83%E8%86%BA"><span class="nav-text">李元膺</span></a></li><li class="nav-item nav-level-2"><a class="nav-link" href="#%E6%97%B6%E5%BD%A6"><span class="nav-text">时彦</span></a></li><li class="nav-item nav-level-2"><a class="nav-link" href="#%E6%9D%8E%E4%B9%8B%E4%BB%AA"><span class="nav-text">李之仪</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%AE%8B%E8%AF%8D%E4%B8%89%E7%99%BE%E9%A6%96/%E5%AE%8B%E8%AF%8D%E4%B8%89%E7%99%BE%E9%A6%96_01/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="宋词三百首 - 卷一 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          宋词三百首 - 卷一
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-03-23 00:00:00" itemprop="dateCreated datePublished" datetime="2003-03-23T00:00:00+08:00">2003-03-23</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E6%9B%B2/" itemprop="url" rel="index"><span itemprop="name">诗词歌曲</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <blockquote>
<p>作者：﹝清 ‧ 朱孝臧﹞</p>
</blockquote>
<blockquote>
<p>《宋词三百首》是由晚清四大词人之一的朱孝臧编定，其选录标准，以混成为主旨，并求之体格、神致。朱孝臧曾先后三次增删。最后选定的版本选词家共81家，选词共285首，称为三编本。</p>
</blockquote>
<span id="more"></span>

<hr>

<h2 id="赵佶（宋徽宗）"><a href="#赵佶（宋徽宗）" class="headerlink" title="赵佶（宋徽宗）"></a>赵佶（宋徽宗）</h2><p><center><font color="teal" size="+1">宴山亭 ‧ 北行见杏花</font></center></p>

<p>　　裁剪冰绡，轻叠数重，淡着燕脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。问院落凄凉，几番春暮？凭寄离恨重重，者双燕何曾，会人言语？天遥地远，万水千山，知他故宫何处？怎不思量？除梦里、有时曾去。无据。和梦也、新来不做。</p>
<hr>

<h2 id="钱惟演"><a href="#钱惟演" class="headerlink" title="钱惟演"></a>钱惟演</h2><p><center><font color="teal" size="+1">木兰花</font></center></p>

<p>　　城上风光莺语乱，城下烟波春拍岸。绿杨芳草几时休，泪眼愁肠先已断。情怀渐觉成衰晚，鸾镜朱颜惊暗换。昔年多病厌芳尊，今日芳尊惟恐浅。</p>
<hr>

<h2 id="范仲淹"><a href="#范仲淹" class="headerlink" title="范仲淹"></a>范仲淹</h2><p><center><font color="teal" size="+1">渔家傲</font></center></p>

<p>　　塞下秋来风景异。衡阳雁去无留意。四面边声连角起。千嶂里。长烟落日孤城闭。浊酒一杯家万里。燕然未勒归无计。羌管悠悠霜满地。人不寐。将军白发征夫泪。</p>
<p><center><font color="teal" size="+1">苏幕遮 ‧ 怀旧</font></center></p>

<p>　　碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。黯乡魂，追旅思。夜夜除非，好梦留人睡。明月楼高休独倚，酒入愁肠，化作相思泪。</p>
<p><center><font color="teal" size="+1">御街行 ‧ 秋日怀旧</font></center></p>

<p>　　纷纷坠叶飘香砌，夜寂静，寒声碎。真珠帘卷玉楼空，天淡银河垂地。年年今夜，月华如练，长是人千里。愁肠已断无由醉，酒未到，先成泪。残灯明灭枕头攲，谙尽孤眠滋味。都来此事，眉间心上，无计相回避。</p>
<hr>

<h2 id="张先"><a href="#张先" class="headerlink" title="张先"></a>张先</h2><p><center><font color="teal" size="+1">千秋岁</font></center></p>

<p>　　数声鶗鴂，又报芳菲歇。惜春更选残红折，雨轻风色暴，梅子青时节。永丰柳，无人尽日花飞雪。莫把幺弦拨，怨极弦能说。天不老，情难绝，心似双丝网，中有千千结。夜过也，东窗未白孤灯灭。</p>
<p><center><font color="teal" size="+1">菩萨蛮</font></center></p>

<p>　　哀筝一弄《湘江曲》，声声写尽湘波绿。纤指十三弦，细将幽恨传。当筵秋水慢，玉柱斜飞雁。弹到断肠时，春山眉黛低。</p>
<p><center><font color="teal" size="+1">醉垂鞭</font></center></p>

<p>　　双蝶绣罗裙，东池宴，初相见。朱粉不深匀，闲花淡淡春。细看诸处好，人人道，柳腰身。昨日乱山昏，来时衣上云。</p>
<p><center><font color="teal" size="+1">一丛花</font></center></p>

<p>　　伤高怀远几时穷？无物似情浓。离愁正引千丝乱，更东陌，飞絮濛濛。嘶骑渐遥，征尘不断，何处认郎踪？双鸳池沼水溶溶，南北小桡通。梯横画阁黄昏后，又还是，斜月帘栊。沉恨细思，不如桃杏，犹解嫁东风。</p>
<p><center><font color="teal" size="+1">天仙子</font></center></p>

<p><sub>　　时为嘉禾小倅，以病眠不赴府会</sub></p>
<p>　　水调数声持酒听，午醉醒来愁未醒。送春春去几时回？临晚镜，伤流景，往事后期空记省。沙上并禽池上暝，云破月来花弄影。重重帘幕密遮灯，风不定，人初静，明月落红应满径。</p>
<p><center><font color="teal" size="+1">青门引 ‧ 春思</font></center></p>

<p>　　乍暖还轻冷，风雨晚来方定。庭轩寂寞近清明，残花中酒，又是去年病。楼头画角风吹醒，入夜重门静。那堪更被明月，隔墙送过秋千影。</p>
<hr>

<h2 id="晏殊"><a href="#晏殊" class="headerlink" title="晏殊"></a>晏殊</h2><p><center><font color="teal" size="+1">浣溪沙</font></center></p>

<p>　　一曲新词酒一杯，去年天气旧亭台，夕阳西下几时回？无可奈何花落去，似曾相识燕归来，小园香径独徘徊。</p>
<p><center><font color="teal" size="+1">浣溪沙</font></center></p>

<p>　　一向年光有限身，等闲离别易消魂，酒筵歌席莫辞频。满目山河空念远，落花风雨更伤春，不如怜取眼前人。</p>
<p><center><font color="teal" size="+1">清乐平</font></center></p>

<p>　　红笺小字，说尽平生意。鸿雁在云鱼在水，惆怅此情难寄。斜阳独倚西楼，遥山恰对帘钩。人面不知何处，绿波依旧东流。</p>
<p><center><font color="teal" size="+1">清乐平</font></center></p>

<p>　　金风细细，叶叶梧桐坠。绿酒初尝人易醉，一枕小窗浓睡。紫薇朱槿花残，斜阳却照阑干。双燕欲归时节，银屏昨夜微寒。</p>
<p><center><font color="teal" size="+1">木兰花</font></center></p>

<p>　　燕鸿过后莺归去，细算浮生千万绪。长于春梦几多时，散似秋云无觅处。闻琴解佩神仙侣，挽断罗衣留不住。劝君莫作独醒人，烂醉花间应有数。</p>
<p><center><font color="teal" size="+1">木兰花</font></center></p>

<p>　　池塘水绿风微暖，记得玉真初见面。重头歌韵响琤琮，入破舞腰红乱旋。玉钩栏下香阶畔，醉后不知斜日晚。当时共我赏花人，点检如今无一半。</p>
<p><center><font color="teal" size="+1">木兰花</font></center></p>

<p>　　绿杨芳草长亭路，年少抛人容易去。楼头残梦五更钟，花底离愁三月雨。无情不似多情苦，一寸还成千万缕。天涯地角有穷时，只有相思无尽处。</p>
<p><center><font color="teal" size="+1">踏莎行</font></center></p>

<p>　　祖席离歌，长亭别宴，香尘已隔犹回面。居人匹马映林嘶，行人去棹依波转。画阁魂消，高楼目断，斜阳只送平波远。无穷无尽是离愁，天涯地角寻思遍。</p>
<p><center><font color="teal" size="+1">踏莎行</font></center></p>

<p>　　小径红稀，芳郊绿遍，高台树色阴阴见。春风不解禁杨花，蒙蒙乱扑行人面。翠叶藏莺，朱帘隔燕，炉香静逐游丝转。一场愁梦酒醒时，斜阳却照深深院。</p>
<p><center><font color="teal" size="+1">蝶恋花</font></center></p>

<p>　　六曲阑干偎碧树，杨柳风轻，展尽黄金缕。谁把钿筝移玉柱，穿帘海燕双飞去。满眼游丝兼落絮，红杏开时，一霎清明雨。浓睡觉来莺乱语，惊残好梦无寻处。</p>
<hr>

<h2 id="韩缜"><a href="#韩缜" class="headerlink" title="韩缜"></a>韩缜</h2><p><center><font color="teal" size="+1">凤箫吟</font></center></p>

<p>　　锁离愁，连绵无际，来时陌上初熏，绣帏人念远，暗垂珠泪，泣送征轮。长亭长在眼，更重重、远水孤云。但望极楼高，尽日目断王孙。消魂。池塘别后，曾行处、绿妒轻裙。恁时携素手，乱花飞絮里，缓步香茵。朱颜空自改，向年年、芳意长新。遍绿野、嬉游醉眼，莫负青春。</p>
<hr>

<h2 id="宋祁"><a href="#宋祁" class="headerlink" title="宋祁"></a>宋祁</h2><p><center><font color="teal" size="+1">木兰花 ‧ 春景</font></center></p>

<p>　　东城渐觉风光好，彀皱波纹迎客棹。绿杨烟外晓云轻，红杏枝头春意闹。浮生长恨欢娱少，肯爱千金轻一笑？为君持酒劝斜阳，且向花间留晚照。</p>
<hr>

<h2 id="欧阳修"><a href="#欧阳修" class="headerlink" title="欧阳修"></a>欧阳修</h2><p><center><font color="teal" size="+1">采桑子</font></center></p>

<p>　　群芳过后西湖好，狼籍残红，飞絮濛濛，垂柳阑干尽日风。笙歌散尽游人去，始觉春空，垂下帘栊，双燕归来细雨中。</p>
<p><center><font color="teal" size="+1">诉衷情 ‧ 眉意</font></center></p>

<p>　　清晨帘幕卷轻霜，呵手试梅妆。都缘自有离恨，故画作远山长。思往事，惜流芳，易成伤。拟歌先敛，欲笑还颦，最断人肠。</p>
<p><center><font color="teal" size="+1">踏莎行</font></center></p>

<p>　　候馆梅残，溪桥柳细，草薰风暖摇征辔。离愁渐远渐无穷，迢迢不断如春水。寸寸柔肠，盈盈粉泪，楼高莫近危阑倚。平芜尽处是春山，行人更在春山外。 　</p>
<p><center><font color="teal" size="+1">蝶恋花</font></center></p>

<p>　　庭院深深深几许？杨柳堆烟，帘幕无重数。玉勒雕鞍游冶处，楼高不见章台路。雨横风狂三月暮，门掩黄昏，无计留春住。泪眼问花花不语，乱红飞过秋千去。</p>
<p><center><font color="teal" size="+1">蝶恋花</font></center></p>

<p>　　谁道闲情抛弃久？每到春来，惆怅还依旧。日日花前常病酒，不辞镜里朱颜瘦。河畔青芜堤上柳，为问新愁，何事年年有？独立小桥风满袖，平林新月人归后。</p>
<p><center><font color="teal" size="+1">蝶恋花</font></center></p>

<p>　　几日行云何处去？忘了归来，不道春将暮。百草千花寒食路，香车系在谁家树？泪眼倚楼频独语。双燕来时，陌上相逢否？撩乱春愁如柳絮，依依梦里无寻处。</p>
<p><center><font color="teal" size="+1">木兰花</font></center></p>

<p>　　别后不知君远近，触目凄凉多少闷！渐行渐远渐无书，水阔鱼沉何处问？夜深风竹敲秋韵，万叶千声皆是恨。故攲单枕梦中寻，梦又不成灯双烬。</p>
<p><center><font color="teal" size="+1">浪淘沙</font></center></p>

<p>　　把酒祝东风，且共从容。垂杨紫陌洛城东，总是当时携手处，游遍芳丝。聚散苦匆匆，此恨无穷。今年花胜去年红，可惜明年花更好，知与谁同？</p>
<p><center><font color="teal" size="+1">青玉案</font></center></p>

<p>　　一年春事都来几？早过了、三之二。绿暗红嫣浑可事。绿杨庭院，暖风帘幕，有个人憔悴。买花载酒长安市，又争似，家山见桃李？不枉东风吹客泪，相思难表，梦魂无据，惟有归来是。</p>
<hr>

<h2 id="柳永"><a href="#柳永" class="headerlink" title="柳永"></a>柳永</h2><p><center><font color="teal" size="+1">曲玉管</font></center></p>

<p>　　陇首云飞，江边日晚，烟波满目凭阑久。一望关河萧索，千里清秋，忍凝眸。杳杳神京，盈盈仙子，别来锦字终难偶。断雁无凭，冉冉飞下汀洲、思悠悠。暗想当初，有多少、幽欢佳会；岂知聚散难期，翻成雨恨云愁。阻追游，每登山临水，惹起平生心事，一场消黯，永日无言，却下层楼。</p>
<p><center><font color="teal" size="+1">雨霖铃</font></center></p>

<p>　　寒蝉凄切，对长亭晚，骤雨初歇。都门帐饮无绪，留恋处、兰舟催发。执手相看泪眼，竟无语凝噎。念去去、千里烟波，暮霭沉沉楚天阔。多情自古伤离别，更那堪、冷落清秋节！今宵酒醒何处？杨柳岸、晓风残月。此去经年，应是良辰好景虚设。便纵有千种风情，更与何人说？</p>
<p><center><font color="teal" size="+1">蝶恋花</font></center></p>

<p>　　伫倚危楼风细细，望极春愁，黯黯生天际。草色烟光残照里，无言谁会凭阑意？拟把疏狂图一醉，对酒当歌，强乐还无味。衣带渐宽终不悔，为伊消得人憔悴。</p>
<p><center><font color="teal" size="+1">采莲令</font></center></p>

<p>　　月华收，云淡霜天曙。西征客、此时情苦。翠娥执手送临歧，轧轧开朱户。千娇面、盈盈伫立，无言有泪，断肠争忍回顾？一叶兰舟，便凭急桨凌波去。贪行色、岂知离绪，万般方寸，但饮恨、脉脉同谁语？更回首、重城不见，寒江天外，隐隐两三烟树。</p>
<p><center><font color="teal" size="+1">浪淘沙慢</font></center></p>

<p>　　梦觉、透窗风一线，寒流灯吹息。那堪酒醒，又闻空阶夜雨频滴。嗟因循、久作天涯客。负佳人、几许盟言，便忍把、从前欢会，陡顿翻成忧戚。愁极，再三追思，洞房深处，几度饮散歌阑，香暖鸳鸯被。岂暂时疏散，费伊心力。殢云尤雨，有万般千种，相怜相惜。恰到如今，天长漏永，无端自家疏隔。知何时、却拥秦云态？愿低帏昵枕，轻轻细说与，江乡夜夜，数寒更思忆。</p>
<p><center><font color="teal" size="+1">定风波</font></center></p>

<p>　　自春来、惨绿愁红，芳心是事可可。日上花梢，莺穿柳带，犹压香衾卧。暖酥消，腻云亸，终日厌厌倦梳裹。无那。恨薄情一去，音书无个。早知恁么。悔当初、不把雕鞍锁。向鸡窗、只与蛮笺象管，拘束教吟课。镇相随，莫抛躲。针线闲拈伴伊坐。和我，免使年少，光阴虚过。</p>
<p><center><font color="teal" size="+1">少年游</font></center></p>

<p>　　长安古道马迟迟，高柳乱蝉嘶。夕阳岛外，秋风原上，目断四天垂。归云一去无踪迹，何处是前期？狎兴生疏，酒徒萧索，不似去年时。</p>
<p><center><font color="teal" size="+1">戚氏</font></center></p>

<p>　　晚秋天。一霎微雨洒庭轩。槛菊萧疏，井梧零乱惹残烟。凄然。望江关，飞云黯淡夕阳间。当时宋玉悲感，向此临水与登山。远道迢递，行人凄楚，倦听陇水潺湲。正蝉吟败叶，蛩响衰草，相应喧喧。孤馆度日如年。风露渐变，悄悄至更阑。长天净，绛河清浅，皓月婵娟。思绵绵，夜永对景，那堪屈指，暗想从前。未名未禄，绮陌红楼，往往经岁迁延。帝里风光好，当年少日，暮宴朝欢。况有狂朋怪侣，遇当歌、对酒竞留连。别来迅景如梭，旧游似梦，烟水程何限。念利名、憔悴长萦绊。追往事、空惨愁颜。漏箭移、稍觉轻寒。渐呜咽画角数声残。对闲窗畔，停灯向晓，抱影无眠。　　</p>
<p><center><font color="teal" size="+1">夜半乐</font></center></p>

<p>　　冻云黯淡天气，扁舟一叶，乘兴离江渚。渡万壑千岩，越溪深处。怒涛渐息，樵风乍起，更闻商旅相呼，片帆高举。泛画鹢、翩翩过南浦。望中洒旆闪闪，一簇烟村，数行霜树。残日下渔人鸣榔归去。败荷零落，衰杨掩映，岸边两两三三，浣纱游女。避行客，含羞笑相语。到此因念，绣阁轻抛，浪萍难驻。叹后约、丁宁竟何据。惨离怀、空恨岁晚归期阻。凝泪眼、杳杳神京路。断鸿声远长天暮。　　</p>
<p><center><font color="teal" size="+1">玉胡蝶</font></center></p>

<p>　　望处雨收云断，凭栏悄悄，目送秋光。晚景萧疏，堪动宋玉悲凉。水风轻、蘋花渐老，月露冷、梧叶飘黄。遗情伤。故人何在？烟水茫茫。难忘。文期洒会，几孤风月，屡变星霜。海阔山遥，未知何处是潇湘？念双燕、难凭远信，指暮天、空识归航。黯相望。断鸿声里，立尽斜阳。</p>
<p><center><font color="teal" size="+1">八声甘州</font></center></p>

<p>　　对潇潇暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。惟有长江水，无语东流。不忍登高临远，望故乡渺邈，归思难收。叹年来踪迹，何事苦淹留？想佳人妆楼凝望，误几回天际识归舟？争知我、倚阑干处，正恁凝愁？　　</p>
<p><center><font color="teal" size="+1">迷神引</font></center></p>

<p>　　一叶扁舟轻帆卷，暂泊楚江南岸。孤城暮角，引胡笳怨。水茫茫，平沙雁，旋惊散。烟敛寒林簇，画屏展。天际遥山小，黛眉浅。旧赏轻抛，到此成游宦。觉客程劳，年光晚。异乡风物，忍萧索、当愁眼。帝城赊，秦楼阻，旅魂乱。芳草连空阔，残照满。佳人无消息，断云远。　　</p>
<p><center><font color="teal" size="+1">竹马子</font></center></p>

<p>　　登孤垒荒凉，危亭旷望，静临烟渚。对雌霓挂雨，雄风拂槛，微收残暮。渐觉一叶惊秋，残蝉噪晚，素商时序。览景想肖欢，指神京、非零非烟深处。向此成追感，新愁易积，故人难聚。凭高尽日凝伫，赢得消魂无语。极目霁霭霏，暝鸦零乱，萧索江城暮。南楼画角，又送残阳去。　　</p>
<hr>

<h2 id="王安石"><a href="#王安石" class="headerlink" title="王安石"></a>王安石</h2><p><center><font color="teal" size="+1">桂枝香</font></center></p>

<p>　　登临送目，正故国晚秋，天气初肃。千里澄江似练，翠峰如簇。归帆去棹斜阳里，背西风，酒旗斜矗。彩舟云淡，星河鹭起，画图难足。念往昔、繁华竞逐，叹门外楼头，悲恨相续。千古凭高，对此谩嗟荣辱。六朝旧事如流水，但寒烟、衰草凝绿。至今商女，时时犹唱，后庭遗曲。</p>
<p><center><font color="teal" size="+1">千秋岁引 ‧ 秋景</font></center></p>

<p>　　别馆寒砧，孤城画角，一派秋声入寥廓。东归燕从海上去，南来雁向沙头落。楚台风，庚楼月，宛如昨。无奈被些名利缚，无奈被他情担阁，可惜风流总闲却。当初漫留华表语，而今误我秦楼约。梦阑时，酒醒后，思量着。　　</p>
<hr>

<h2 id="王安国"><a href="#王安国" class="headerlink" title="王安国"></a>王安国</h2><p><center><font color="teal" size="+1">清平乐 ‧ 春晚</font></center></p>

<p>　　留春不住，费尽莺儿语。满地残红宫锦污，昨夜南园风雨。小伶初上琵琶，晓来思绕天涯。不肯画堂朱户，春风自在杨花。 　　</p>
<hr>

<h2 id="晏几道"><a href="#晏几道" class="headerlink" title="晏几道"></a>晏几道</h2><p><center><font color="teal" size="+1">临江仙</font></center></p>
　
　　梦后楼台高锁，酒醒帘暮低垂。去年春恨却来时，落花人独立，微雨燕双飞。记得小蘋初见，两重心字罗衣。琵琶弦上说相思，当时明月在，曾照彩云归。 　

<p><center><font color="teal" size="+1">蝶恋花</font></center></p>

<p>　　梦入江南烟水路，行尽江南，不与离人遇。睡里消魂无说处，觉来惆怅消魂误。欲尽此情书尺素，浮雁沉鱼，终了无凭据。却倚缓弦歌别绪，断肠移破秦筝柱。</p>
<p><center><font color="teal" size="+1">蝶恋花</font></center></p>

<p>　　醉别西楼醒不记，春梦秋云，聚散真容易。斜月半窗还少睡，画屏闲展吴山翠。衣上酒痕诗里字，点点行行，总是凄凉意。红烛自怜无好计，夜寒空替人垂泪。</p>
<p><center><font color="teal" size="+1">鹧鸪天</font></center></p>

<p>　　彩袖殷勤捧玉钟，当年拚却醉颜红。舞低杨柳楼心月，歌尽桃花扇底风。从别后，忆相逢，几回魂梦与君同。今宵剩把银釭照，犹恐相逢是梦中。</p>
<p><center><font color="teal" size="+1">生查子</font></center></p>

<p>　　关山魂梦长，塞雁音书少。两鬓可怜青，只为相思老。归傍碧纱窗，说与人人道。真个别离难，不似相逢好。</p>
<p><center><font color="teal" size="+1">木兰花</font></center></p>

<p>　　东风又作无情计，艳粉娇红吹满地。碧楼帘影不遮愁，还似去年今日意。谁知错管春残事，到处登临曾费泪。此时金盏直须深，看尽落花能几醉。</p>
<p><center><font color="teal" size="+1">木兰花</font></center></p>

<p>　　秋千院落重帘暮，彩笔闲来题绣户。墙头丹杏雨馀花，门外绿杨风后絮。朝云信断知何处？应作襄王春梦去。紫骝认得旧游踪，嘶过画桥东畔路。</p>
<p><center><font color="teal" size="+1">清平乐</font></center></p>

<p>　　留人不住，醉解兰舟去。一棹碧涛春水路，过尽晓莺啼处。渡头杨柳青青，枝枝叶叶离情。此后锦书休寄，画楼云雨无凭。</p>
<p><center><font color="teal" size="+1">阮郎归</font></center></p>

<p>　　旧香残粉似当初，人情恨不如。一春犹有数行书，秋来书更疏。衾凤冷，枕鸳孤，愁肠待酒舒。梦魂纵有也成虚，那堪和梦无。 　</p>
<p><center><font color="teal" size="+1">阮郎归</font></center></p>

<p>　　天边金掌露成霜，云随雁字长。绿杯红袖趁重阳，人情似故乡。兰佩紫，菊簪黄，殷勤理旧狂。欲将沉醉换悲凉，清歌莫断肠。</p>
<p><center><font color="teal" size="+1">六么令</font></center></p>

<p>　　绿阴春尽，飞絮绕香阁。晚来翠眉宫样，巧把远山学。一寸狂心未说，已向横波觉。画帘遮匝，新翻曲妙，暗许闲人带偷掐。前度书多隐语，意浅愁难答。昨夜诗有回文，韵险还慵押。都待笙歌散了，记取来时霎。不消红蜡，闲云归后，月在庭花旧阑角。</p>
<p><center><font color="teal" size="+1">御街行</font></center></p>

<p>　　街南绿树春饶絮，雪满游春路。树头花艳杂娇云，树底人家朱户。北楼闲上，疏帘高卷，直见街南树。阑干倚尽犹慵去，几度黄昏雨。晚春盘马踏青苔，曾傍绿阴深驻。落花犹在，香屏空掩，人面知何处？</p>
<p><center><font color="teal" size="+1">虞美人</font></center></p>

<p>　　曲阑干外天如水，昨夜还曾倚。初将明月比佳期，长向月圆时候、望人归。罗衣著破前香在，旧意谁教攻。一春离恨懒调弦，犹有两行闲泪、宝筝前。</p>
<p><center><font color="teal" size="+1">留春令</font></center></p>

<p>　　画屏天畔，梦回依约，十洲云水。手捻红笺寄人书，写无限、伤春事。别浦高楼曾漫倚，对江南千里。楼下分流水声中，有当日、凭高泪。</p>
<p><center><font color="teal" size="+1">思远人</font></center></p>

<p>　　红叶黄花秋意晚，千里念行客。飞云过尽，归鸿无信，何处寄书得？泪弹不尽临窗滴，就砚旋研墨。渐写到别来，此情深处，红笺为无色。</p>
<hr>

<h2 id="苏轼"><a href="#苏轼" class="headerlink" title="苏轼"></a>苏轼</h2><p><center><font color="teal" size="+1">水调歌头</font></center></p>

<p><sub>　　丙辰中秋，欢饮达旦，大醉。作此篇，兼怀子由。</sub></p>
<p>　　明月几时有，把酒问青天。不知天上宫阙，今夕是何年。我欲乘风归去。又恐琼楼玉宇，高处不胜寒，起舞弄清影，何似在人间。转朱阁，低绮户，照无眠。不应有恨，何事长向别时圆？人有悲欢离合，月有阴睛圆缺，此事古难全。但愿人长久，千里共婵娟。</p>
<p><center><font color="teal" size="+1">水龙吟 ‧ 次韵章质夫《杨花词》</font></center></p>

<p>　　似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被莺呼起。不恨此花飞尽，恨西园、落红难缀。晓还雨过，遗踪何在？一池萍碎。春色三分，二分尘土，一分流水。细看来不是杨花，点点是离人泪。</p>
<p><center><font color="teal" size="+1">念奴娇 ‧ 赤壁怀古</font></center></p>

<p>　　大江东去，浪淘尽、千古风流人物。故垒西边，人道是、三国周郎赤壁。乱石穿空，惊涛拍岸，卷起千堆雪。江山如画，一时多少豪杰！<br>　　遥想公瑾当年，小乔初嫁了，雄姿英发。羽扇纶巾，谈笑间、强虏灰飞烟灭。故国神游，多情应笑我、早生华发。人间如梦，一樽还酹江月。</p>
<p><center><font color="teal" size="+1">永遇乐</font></center></p>

<p><sub>　　彭城夜宿燕子楼，梦盼盼，因作此词。</sub></p>
<p>　　明月如霜，好风如水，清景无限。曲港跳鱼，圆荷泻璐，寂寞无人见。紞如三鼓，铿然一叶，黯黯梦云惊断。夜茫茫、重寻无处，觉来小园行遍。天涯倦客，山中归路，望断故园心眼。燕子楼空，佳人何在？空锁楼中燕。古今如梦，何曾梦觉，但有旧欢新怨。异时对、黄楼夜景，为余浩叹。</p>
<p><center><font color="teal" size="+1">洞仙歌</font></center></p>

<p><sub>　　仆七岁时，见眉州老尼，姓朱，忘其名，年九十余。自言尝随其师入蜀主孟昶宫中。一日大热，蜀主与花蕊夫人夜起避暑摩诃池上，作一词，朱具能记之。今四十年，朱已死久矣，人无知此词者。但记其首两句，暇日寻味，岂《洞仙歌令》乎，乃为足之。</sub></p>
<p>　　冰肌玉骨，自清凉无汗。水殿风来暗香满。绣帘开，一点明月窥人，人未寝，倚枕钗横鬓乱。起来携素手，庭户无声，时见疏星渡河汉。试问夜如何？夜已三更。金波淡，玉绳低转。但屈指西风几时来？又不道流年暗中偷换。　　</p>
<p><center><font color="teal" size="+1">卜算子 ‧ 黄州定惠院寓居作</font></center></p>

<p>　　缺月挂疏桐，漏断人初静。谁见幽人独住来，飘渺孤鸿影。惊起却回头，有恨无人省。拣尽寒枝不肯栖，寂寞沙洲冷。</p>
<p><center><font color="teal" size="+1">青玉案 ‧ 送伯固归吴中</font></center></p>

<p>　　三年枕上吴中路，遣黄犬，随君去。若到松江呼小渡，莫惊鸳鹭，四桥尽是、老子经行处。辋川图上看春暮，常记高人右丞句。作个归期天定许，春衫犹是，小蛮针线，曾湿西湖雨。</p>
<p><center><font color="teal" size="+1">临江仙</font></center></p>

<p>　　夜饮东坡醒复醉，归来仿佛三更。家童鼻息已雷鸣，敲门都不应，倚杖听江声。长恨此身非我有，何时忘却营营。夜阑风静彀纹平，小舟从此逝，江海寄余生。</p>
<p><center><font color="teal" size="+1">定风波</font></center></p>

<p><sub>　　三月七日，沙湖道中遇雨。雨具先去，同行皆狼狈，余独不觉。已而遂晴，故作此。</sub></p>
<p>　　莫听穿林打叶声，何妨吟啸且徐行。竹杖芒鞋轻胜马，谁怕！一蓑烟雨任平生。料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。　</p>
<p><center><font color="teal" size="+1">江城子 ‧ 乙卯正月二十日夜记梦</font></center></p>

<p>　　十年生死两茫茫。不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。</p>
<p><center><font color="teal" size="+1">贺新郎</font></center></p>

<p>　　乳燕飞华屋。悄无人、桐阴转午，晚凉新浴。手弄生绡白团扇，扇手一时似玉。渐困倚、孤眠清熟。帘外谁来推绣户？枉教人梦断瑶台曲。又却是，风敲竹。　石榴半吐红巾蹙。待浮花浪蕊都尽，伴君幽独。秾艳一枝细看取，芳心千重似束。又恐被、秋风惊绿。若待得君来向此，花前对酒不忍触。共粉泪，两簌簌。　</p>
<hr>

<h2 id="秦观"><a href="#秦观" class="headerlink" title="秦观"></a>秦观</h2><p><center><font color="teal" size="+1">望海潮 ‧ 洛阳怀古</font></center></p>

<p>　　梅英疏淡，冰澌溶泄，东风暗换年华。金谷俊游，铜驼巷陌，新晴细履平沙。长忆误随车，正絮翻蝶舞，芳思交加。柳下桃蹊，乱分春色到人家。西园夜饮鸣笳。有华灯碍月，飞盖妨花。兰苑未空，行人渐老，重来是事堪喈。烟暝酒旗斜，但倚楼极目，时见栖鸦。无奈归心，暗随流水到天涯。</p>
<p><center><font color="teal" size="+1">八六子</font></center></p>

<p>　　倚危亭，恨如芳草，萋萋剗尽还生。念柳外青骢别后，水边红袂分时，怆然暗惊。无端天与娉婷。夜月一帘幽梦，春风十里柔情。怎奈何欢娱渐随流水，素弦声断，翠绡香减；那堪片片，飞花弄晚。蒙蒙残雨笼晴。正销凝，黄鹂又啼数声。</p>
<p><center><font color="teal" size="+1">满庭芳</font></center></p>

<p>　　山抹微云，天粘衰草，画角声断谯门。暂停征棹，聊共引离尊。多少蓬莱旧事，空回首，烟霭纷纷。斜阳外，寒鸦万点，流水绕孤村。销魂、当此际，香囊暗解，罗带轻分。谩赢得青楼、薄倖名存。此去何时见也？襟袖上、空惹啼痕。伤情处，高楼望断，灯火已黄昏。</p>
<p><center><font color="teal" size="+1">满庭芳</font></center></p>

<p>　　晓色云开，春随人意，骤雨才过还晴。古台芳榭，飞燕蹴红英。舞困榆钱自落，秋千外、绿水桥平。东风里，朱门映柳，低按小秦筝。多情。行乐处，珠钿翠盖，玉辔红樱。渐酒空金榼，花困蓬瀛。豆蔻梢头旧恨，十年梦、屈指堪惊。凭阑久，疏烟淡日，寂寞下芜城。</p>
<p><center><font color="teal" size="+1">减安木兰花</font></center></p>

<p>　　天涯旧恨，独自凄凉人不问。欲见回肠，断尽金炉小篆香。黛蛾长敛，任是春风吹不展。困倚危楼，过尽飞鸿字字愁。</p>
<p><center><font color="teal" size="+1">浣溪沙</font></center></p>

<p>　　漠漠轻寒上小楼，晓阴无赖似穷秋，淡烟流水画屏幽。自在飞花轻似梦，无边丝雨细如愁，宝帘闲挂小银钩。 　</p>
<p><center><font color="teal" size="+1">阮郎归</font></center></p>

<p>　　湘天风雨破寒初，深沉庭院虚。丽谯吹罢小单于，迢迢清夜徂。乡梦断，旅魂孤，峥嵘岁又除。衡阳犹有雁传书，郴阳和雁无。 　</p>
<hr>

<h2 id="晁元礼"><a href="#晁元礼" class="headerlink" title="晁元礼"></a>晁元礼</h2><p><center><font color="teal" size="+1">绿头鸭</font></center></p>

<p>　　晚云收，淡天一片琉璃。烂银盘、来从海底，皓色千里澄辉。莹无尘、素娥淡伫，静可数、丹桂参差。玉露初零，金风未澶，一年无似此佳时。露坐久、疏萤时度，乌鹊正南飞。瑶台玲，阑干凭暖，欲下迟迟。<br>　　念佳人、音尘别后，对此应解相思。最关情漏声正永，暗断肠、花阴偷移。料得来宵，清光未减，阴睛天气又争知。共凝恋、如今别后，还是隔年期。人强健，清尊素影，长愿相随。</p>
<hr>

<h2 id="赵令畤"><a href="#赵令畤" class="headerlink" title="赵令畤"></a>赵令畤</h2><p><center><font color="teal" size="+1">蝶恋花</font></center></p>
　
　　欲减罗衣寒未去，不卷珠帘，人在深深处。红杏枝头花几许？啼痕止恨清明雨。尽日沉烟香一缕，宿酒醒迟，恼破春情绪。飞燕又将归信误，小屏风上西江路。

<p><center><font color="teal" size="+1">蝶恋花</font></center></p>

<p>　　卷絮风头寒欲尽，坠粉飘香，日日红成阵。新酒又添残酒困，今春不减前春恨。蝶去莺飞无处问，隔水高楼，望断双鱼信。恼乱横波秋一寸，斜阳只与黄昏近。</p>
<p><center><font color="teal" size="+1">清平乐</font></center></p>

<p>　　春风依旧，着意隋堤柳。搓得鹅几黄欲就，天气清明时候。去年紫陌青门，今宵雨云魂。断送一生憔悴，只消几个黄昏。</p>
<hr>

<h2 id="晁补之"><a href="#晁补之" class="headerlink" title="晁补之"></a>晁补之</h2><p><center><font color="teal" size="+1">水龙吟 ‧ 次韵林圣予《惜春》</font></center></p>
　
　　问春何苦勿勿，带风伴雨如驰骤。幽葩细萼，小园低槛，壅培未就。吹尽繁红，占春长久，不如垂柳。算春长不老，人愁春老，愁只是、人间有。春恨十常八九，忍轻孤、芳醪经口。那知自是、桃花结子，不因春瘦。世上功名，老来风味，春归时候。最多情犹有，尊前青眼，相逢依旧。　

<p><center><font color="teal" size="+1">忆少年 ‧ 别历下</font></center></p>
　
　　无穷官柳，无情画舸，无根行客。南山尚相送，只高城人隔。罨画园林溪绀碧，算重来、尽成陈迹。刘郎鬓如此，况桃花颜色。 　

<p><center><font color="teal" size="+1">洞仙歌 ‧ 泗州中秋作</font></center></p>

<p>　　青烟幂处，碧海飞金镜。永夜闲阶卧桂影。露凉时，零乱多少寒螀，神京远，惟有蓝桥路近。水晶帘不下，云母屏开，冷浸佳人淡脂粉。待都将许多明，付与金尊，投晓共、流霞倾尽。更携取、胡床上南楼，看玉作人间，素秋千顷。</p>
<hr>

<h2 id="晁冲之"><a href="#晁冲之" class="headerlink" title="晁冲之"></a>晁冲之</h2><p><center><font color="teal" size="+1">临江仙</font></center></p>

<p>　　忆昔西池池上饮，年年多少欢娱。别来不寄一行书，寻常相见了，犹道不如初。安稳锦衾今夜梦，月明好渡江湖。相思休问定何如？情知春去后，管得落花无。</p>
<hr>

<h2 id="舒亶"><a href="#舒亶" class="headerlink" title="舒亶"></a>舒亶</h2><p><center><font color="teal" size="+1">虞美人</font></center></p>

<p>　　芙蓉落尽天涵水，日暮沧波起。背飞双燕贴云寒，独问小楼东畔、倚阑看。浮生只合尊前老，雪满长安道。故人早晚上高台，赠我江南春色、一枝梅。</p>
<hr>

<h2 id="朱服"><a href="#朱服" class="headerlink" title="朱服"></a>朱服</h2><p><center><font color="teal" size="+1">渔家傲</font></center></p>

<p>　　小雨廉纤风细细，万家杨柳青烟里。恋树湿花飞不起，秋无际，和春付与东流水。九十光阴能有几？金龟解尽留无计。寄语东阳沽酒市，拼一醉，而今乐事他年泪。</p>
<hr>

<h2 id="毛滂"><a href="#毛滂" class="headerlink" title="毛滂"></a>毛滂</h2><p><center><font color="teal" size="+1">惜分飞 ‧ 富阳僧舍作别语赠妓琼芳</font></center></p>

<p>　　泪湿阑干花着露，愁到眉峰碧聚。此恨平分取，更无言语空相觑。断雨残云无意绪，寂寞朝朝暮暮。今夜山深处，断魂分付潮回去。</p>
<hr>

<h2 id="陈克"><a href="#陈克" class="headerlink" title="陈克"></a>陈克</h2><p><center><font color="teal" size="+1">菩萨蛮</font></center></p>

<p>　　赤阑桥尽香街直，笼街细柳娇无力。金碧上青空，花晴帘影红。黄衫飞白马，日日青楼下。醉眼不逢人，午香吹暗尘。</p>
<p><center><font color="teal" size="+1">菩萨蛮</font></center></p>

<p>　　绿芜墙绕青苔院，中庭日淡芭蕉卷。蝴蝶上阶飞，烘帘自在垂。玉钩双语燕，宝甃杨花转。几处簸钱声，绿窗春睡轻。</p>
<hr>

<h2 id="李元膺"><a href="#李元膺" class="headerlink" title="李元膺"></a>李元膺</h2><p><center><font color="teal" size="+1">洞仙歌</font></center></p>

<p><sub>　　一年春物，惟梅柳间意味最深。至莺花烂漫时，则春已衰迟，使人无复新意。余作《洞仙歌》，使探春者歌之，无后时之悔。</sub></p>
<p>　　雪云散尽，放晓睛池院。杨柳于人便青眼。更风流多处，一点梅心，相映远，约略颦轻笑浅。一年春好处，不在浓芳，小艳疏香最娇软。到清明时候，百紫千红，花正乱，已失春风一半。早占取韶光共追游，但莫管春寒，醉红自暖。</p>
<hr>

<h2 id="时彦"><a href="#时彦" class="headerlink" title="时彦"></a>时彦</h2><p><center><font color="teal" size="+1">青门饮</font></center></p>

<p>　　胡马嘶风，汉旗翻雪，彤云又吐，一竿残照。古木连空，乱山无数，行尽暮沙衰草。星斗横幽馆，夜无眠、灯花空老。雾浓香鸭，冰凝泪烛，霜天难晓。长记小妆才了，一杯未尽，离怀多少。醉里秋波，梦中朝雨，都是醒时烦恼。料有牵情处，忍思量、耳边曾道。甚时跃马归来，认得迎门轻笑。</p>
<hr>

<h2 id="李之仪"><a href="#李之仪" class="headerlink" title="李之仪"></a>李之仪</h2><p><center><font color="teal" size="+1">谢池春</font></center></p>
　
　　残寒消尽，疏雨过、清明后。花径敛余红，风沼萦新皱。乳燕穿庭户，飞絮沾襟袖。正佳时，仍晚昼，着人滋味，真个浓如酒。频移带眼，空只恁、厌厌瘦。不见又思量，见了还依旧，为问频相见，何以长相守。天不老，人未偶，且将此恨，分付庭前柳。

<p><center><font color="teal" size="+1">卜算子</font></center></p>

<p>　　我住长江头，君住长江尾。日日思君不见君，共饮长江水。此水几时休，此恨何时已。只愿君心似我心，定不负相思意。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E5%AE%8B%E8%AF%8D%E4%B8%89%E7%99%BE%E9%A6%96/" rel="tag"># 宋词三百首</a>
          </div>

        

          <div class="post-nav">
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E5%94%90%E8%AF%97%E4%B8%89%E7%99%BE%E9%A6%96/%E5%94%90%E8%AF%97%E4%B8%89%E7%99%BE%E9%A6%96_04/" rel="prev" title="唐诗三百首 - 卷四 ‧ 五言绝句 七言绝句">
                  <i class="fa fa-chevron-left"></i> 唐诗三百首 - 卷四 ‧ 五言绝句 七言绝句
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E5%AE%8B%E8%AF%8D%E4%B8%89%E7%99%BE%E9%A6%96/%E5%AE%8B%E8%AF%8D%E4%B8%89%E7%99%BE%E9%A6%96_02/" rel="next" title="宋词三百首 - 卷二">
                  宋词三百首 - 卷二 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
