<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="任昱上小楼 ‧ 隐居  　　荆棘满途，蓬莱闲住。诸葛茅庐，陶令松菊，张翰莼鲈。不顺俗，不妄图，清高风度。任年年落花飞絮。 普天乐 ‧ 花园改道院  　　锦江滨，红尘外。王孙去后，仙子归来。寒梅不改香，舞榭今何在？富贵浮云流光快，得清闲便是蓬莱。门迎野客，茶香石鼎，鹤守茅斋。 金字经 ‧ 秋宵宴坐  　　秋夜凉如水，天河白似银，风露清清湿簟纹。论，半生名利奔。窥吟鬓，江清月近人。 清江引 ‧">
<meta property="og:type" content="article">
<meta property="og:title" content="元曲三百首 - 卷三">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_03/index.html">
<meta property="og:site_name" content="得月庵">
<meta property="og:description" content="任昱上小楼 ‧ 隐居  　　荆棘满途，蓬莱闲住。诸葛茅庐，陶令松菊，张翰莼鲈。不顺俗，不妄图，清高风度。任年年落花飞絮。 普天乐 ‧ 花园改道院  　　锦江滨，红尘外。王孙去后，仙子归来。寒梅不改香，舞榭今何在？富贵浮云流光快，得清闲便是蓬莱。门迎野客，茶香石鼎，鹤守茅斋。 金字经 ‧ 秋宵宴坐  　　秋夜凉如水，天河白似银，风露清清湿簟纹。论，半生名利奔。窥吟鬓，江清月近人。 清江引 ‧">
<meta property="og:locale" content="zh_CN">
<meta property="article:published_time" content="2003-03-16T16:00:00.000Z">
<meta property="article:modified_time" content="2024-05-02T22:38:33.917Z">
<meta property="article:author" content="得月庵主人">
<meta property="article:tag" content="元曲三百首">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_03/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_03/","path":"诗词歌赋/元曲三百首/元曲三百首_03/","title":"元曲三百首 - 卷三"}</script>

<script class="next-config" data-name="calendar" type="application/json">""</script>
<title>元曲三百首 - 卷三 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E4%BB%BB%E6%98%B1"><span class="nav-text">任昱</span></a></li><li class="nav-item nav-level-2"><a class="nav-link" href="#%E5%BE%90%E5%86%8D%E6%80%9D"><span class="nav-text">徐再思</span></a></li><li class="nav-item nav-level-2"><a class="nav-link" href="#%E5%AD%99%E5%91%A8%E5%8D%BF"><span class="nav-text">孙周卿</span></a></li><li class="nav-item nav-level-2"><a class="nav-link" href="#%E9%A1%BE%E5%BE%B7%E6%B6%A6"><span class="nav-text">顾德润</span></a></li><li class="nav-item nav-level-2"><a class="nav-link" href="#%E6%9B%B9%E5%BE%B7"><span class="nav-text">曹德</span></a></li><li class="nav-item nav-level-2"><a class="nav-link" href="#%E9%AB%98%E5%85%8B%E7%A4%BC"><span class="nav-text">高克礼</span></a></li><li class="nav-item nav-level-2"><a class="nav-link" href="#%E7%8E%8B%E4%BB%B2%E5%85%83"><span class="nav-text">王仲元</span></a></li><li class="nav-item nav-level-2"><a class="nav-link" href="#%E5%90%95%E6%AD%A2%E5%BA%B5"><span class="nav-text">吕止庵</span></a></li><li class="nav-item nav-level-2"><a class="nav-link" href="#%E9%99%88%E5%AD%90%E5%8E%9A"><span class="nav-text">陈子厚</span></a></li><li class="nav-item nav-level-2"><a class="nav-link" href="#%E7%9C%9F%E6%B0%8F"><span class="nav-text">真氏</span></a></li><li class="nav-item nav-level-2"><a class="nav-link" href="#%E6%9F%A5%E5%BE%B7%E5%8D%BF"><span class="nav-text">查德卿</span></a></li><li class="nav-item nav-level-2"><a class="nav-link" href="#%E5%90%B4%E8%A5%BF%E9%80%B8"><span class="nav-text">吴西逸</span></a></li><li class="nav-item nav-level-2"><a class="nav-link" href="#%E8%B5%B5%E6%98%BE%E5%AE%8F"><span class="nav-text">赵显宏</span></a></li><li class="nav-item nav-level-2"><a class="nav-link" href="#%E6%9D%8E%E5%BE%B7%E8%BD%BD"><span class="nav-text">李德载</span></a></li><li class="nav-item nav-level-2"><a class="nav-link" href="#%E5%94%90%E6%AF%85%E5%A4%AB"><span class="nav-text">唐毅夫</span></a></li><li class="nav-item nav-level-2"><a class="nav-link" href="#%E6%9C%B1%E5%BA%AD%E7%8E%89"><span class="nav-text">朱庭玉</span></a></li><li class="nav-item nav-level-2"><a class="nav-link" href="#%E7%A8%8B%E6%99%AF%E5%88%9D"><span class="nav-text">程景初</span></a></li><li class="nav-item nav-level-2"><a class="nav-link" href="#%E6%9D%8E%E8%87%B4%E8%BF%9C"><span class="nav-text">李致远</span></a></li><li class="nav-item nav-level-2"><a class="nav-link" href="#%E8%B4%BE%E5%9B%BA"><span class="nav-text">贾固</span></a></li><li class="nav-item nav-level-2"><a class="nav-link" href="#%E7%8E%8B%E6%B0%8F"><span class="nav-text">王氏</span></a></li><li class="nav-item nav-level-2"><a class="nav-link" href="#%E5%BC%A0%E9%B8%A3%E5%96%84"><span class="nav-text">张鸣善</span></a></li><li class="nav-item nav-level-2"><a class="nav-link" href="#%E6%9D%A8%E6%9C%9D%E8%8B%B1"><span class="nav-text">杨朝英</span></a></li><li class="nav-item nav-level-2"><a class="nav-link" href="#%E9%99%88%E5%BE%B7%E5%92%8C"><span class="nav-text">陈德和</span></a></li><li class="nav-item nav-level-2"><a class="nav-link" href="#%E5%91%A8%E5%BE%B7%E6%B8%85"><span class="nav-text">周德清</span></a></li><li class="nav-item nav-level-2"><a class="nav-link" href="#%E5%AE%8B%E6%96%B9%E5%A3%B6"><span class="nav-text">宋方壶</span></a></li><li class="nav-item nav-level-2"><a class="nav-link" href="#%E7%8E%8B%E4%B8%BE%E4%B9%8B"><span class="nav-text">王举之</span></a></li><li class="nav-item nav-level-2"><a class="nav-link" href="#%E6%9F%B4%E9%87%8E%E6%84%9A"><span class="nav-text">柴野愚</span></a></li><li class="nav-item nav-level-2"><a class="nav-link" href="#%E7%8F%AD%E6%83%9F%E5%BF%97"><span class="nav-text">班惟志</span></a></li><li class="nav-item nav-level-2"><a class="nav-link" href="#%E9%92%9F%E5%97%A3%E6%88%90"><span class="nav-text">钟嗣成</span></a></li><li class="nav-item nav-level-2"><a class="nav-link" href="#%E5%91%A8%E6%B5%A9"><span class="nav-text">周浩</span></a></li><li class="nav-item nav-level-2"><a class="nav-link" href="#%E6%B1%AA%E5%85%83%E4%BA%A8"><span class="nav-text">汪元亨</span></a></li><li class="nav-item nav-level-2"><a class="nav-link" href="#%E6%9D%A8%E7%BB%B4%E6%A1%A2"><span class="nav-text">杨维桢</span></a></li><li class="nav-item nav-level-2"><a class="nav-link" href="#%E5%88%98%E4%BC%AF%E4%BA%A8"><span class="nav-text">刘伯亨</span></a></li><li class="nav-item nav-level-2"><a class="nav-link" href="#%E4%B8%80%E5%88%86%E5%84%BF"><span class="nav-text">一分儿</span></a></li><li class="nav-item nav-level-2"><a class="nav-link" href="#%E5%88%98%E7%87%95%E5%93%A5"><span class="nav-text">刘燕哥</span></a></li><li class="nav-item nav-level-2"><a class="nav-link" href="#%E5%80%AA%E7%93%92"><span class="nav-text">倪瓒</span></a></li><li class="nav-item nav-level-2"><a class="nav-link" href="#%E5%A4%8F%E5%BA%AD%E8%8A%9D"><span class="nav-text">夏庭芝</span></a></li><li class="nav-item nav-level-2"><a class="nav-link" href="#%E5%88%98%E5%BA%AD%E4%BF%A1"><span class="nav-text">刘庭信</span></a></li><li class="nav-item nav-level-2"><a class="nav-link" href="#%E5%85%B0%E6%A5%9A%E8%8A%B3"><span class="nav-text">兰楚芳</span></a></li><li class="nav-item nav-level-2"><a class="nav-link" href="#%E9%82%B5%E4%BA%A8%E8%B4%9E"><span class="nav-text">邵亨贞</span></a></li><li class="nav-item nav-level-2"><a class="nav-link" href="#%E6%B1%A4%E5%BC%8F"><span class="nav-text">汤式</span></a></li><li class="nav-item nav-level-2"><a class="nav-link" href="#%E8%A9%B9%E6%97%B6%E9%9B%A8"><span class="nav-text">詹时雨</span></a></li><li class="nav-item nav-level-2"><a class="nav-link" href="#%E6%97%A0%E5%90%8D%E6%B0%8F"><span class="nav-text">无名氏</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_03/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="元曲三百首 - 卷三 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          元曲三百首 - 卷三
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-03-17 00:00:00" itemprop="dateCreated datePublished" datetime="2003-03-17T00:00:00+08:00">2003-03-17</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E6%9B%B2/" itemprop="url" rel="index"><span itemprop="name">诗词歌曲</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<h2 id="任昱"><a href="#任昱" class="headerlink" title="任昱"></a>任昱</h2><p><center><font color="teal" size="+1">上小楼 ‧ 隐居</font></center></p>

<p>　　荆棘满途，蓬莱闲住。诸葛茅庐，陶令松菊，张翰莼鲈。不顺俗，不妄图，清高风度。任年年落花飞絮。</p>
<p><center><font color="teal" size="+1">普天乐 ‧ 花园改道院</font></center></p>

<p>　　锦江滨，红尘外。王孙去后，仙子归来。寒梅不改香，舞榭今何在？富贵浮云流光快，得清闲便是蓬莱。门迎野客，茶香石鼎，鹤守茅斋。</p>
<p><center><font color="teal" size="+1">金字经 ‧ 秋宵宴坐</font></center></p>

<p>　　秋夜凉如水，天河白似银，风露清清湿簟纹。论，半生名利奔。窥吟鬓，江清月近人。</p>
<p><center><font color="teal" size="+1">清江引 ‧ 积雨</font></center></p>

<p>　　春来那曾晴半日，人散芳菲地。苔生翡翠衣，花滴胭脂泪。偏嫌锦鸠枝上啼。</p>
<p><center><font color="teal" size="+1">清江引 ‧ 钱塘怀古</font></center></p>

<p>　　吴山越山山下水，总是凄凉意。江流今古愁，山雨兴亡泪。沙鸥笑人闲未得。</p>
<p><center><font color="teal" size="+1">水仙子 ‧ 幽居</font></center></p>

<p>　　小堂不闭野云封，隔岸时闻涧水舂，比邻分得山田种。宦情薄归兴浓，想从前错怨天公。食禄黄齑瓮，忘忧绿酒钟，未必全穷。</p>
<p><center><font color="teal" size="+1">小梁州 ‧ 春怀</font></center></p>

<p>　　落花无数满汀洲，转眼春休。绿阴枝上杜鹃愁，空拖逗，白了少年头。朝朝寒食笙歌奏，百年间有限风流。玳瑁筵，葡萄酒，殷勤红袖，莫惜捧金瓯。</p>
<hr>

<h2 id="徐再思"><a href="#徐再思" class="headerlink" title="徐再思"></a>徐再思</h2><p><center><font color="teal" size="+1">阳春曲 ‧ 闺怨</font></center></p>

<p>　　妾身悔作商人妇，妾命当逢薄幸夫。别时只说到东吴，三载余，却得广州书。</p>
<p><center><font color="teal" size="+1">阅金经 ‧ 春</font></center></p>

<p>　　紫燕寻旧垒，翠鸳栖暖沙。一处处绿杨堪系马。他，问前村沽酒家。秋千下，粉墙边红杏花。</p>
<p><center><font color="teal" size="+1">蟾宫曲 ‧ 春情</font></center></p>

<p>　　平生不会相思，才会相思，便害相思。身似浮云，心如飞絮，气若游丝。空一缕余香在此，盼千金游子何之？证候来时，正是何时？灯半昏时，月半明时。</p>
<p><center><font color="teal" size="+1">沉醉东风 ‧ 息斋画竹</font></center></p>

<p>　　葛陂里神龙蜕形，丹山中彩凤栖庭。风吹粉箨香，雨洗苍苔冷，老仙翁笔底春生。明月阑干酒半醒，对一片儿潇湘翠影。</p>
<p><center><font color="teal" size="+1">沉醉东风 ‧ 春情</font></center></p>

<p>　　一自多才间阔，几时盼得成合。今日个猛见他门前过。待唤着怕人瞧科。我这里高唱当时水调歌，要识得声音是我。</p>
<p><center><font color="teal" size="+1">蟾宫曲 ‧ 送沙宰</font></center></p>

<p>　　宦游人过钱塘，江水汤汤，山色苍苍。马首西风，鸡声残月，雁影斜阳。男子志周流四方，循吏心恪守三章。岐麦林桑，渡虎驱蝗。人颂甘棠，春满琴堂。</p>
<p><center><font color="teal" size="+1">水仙子 ‧ 夜雨</font></center></p>

<p>　　一声梧叶一声秋，一点芭蕉一点愁，三更归梦三更后。落灯花棋未收，叹新丰孤馆人留。枕上十年事，江南二老忧，都到心头。</p>
<p><center><font color="teal" size="+1">水仙子 ‧ 惠山泉</font></center></p>

<p>　　自天飞下九龙涎，走地流为一股泉，带风吹作千寻练。问山僧不记年，任松梢鹤避青烟。湿云亭上，涵碧洞前，自采茶煎。</p>
<p><center><font color="teal" size="+1">蟾宫曲 ‧ 赠名妓玉莲</font></center></p>

<p>　　荆山一片玲珑。分付冯夷，捧出波中。白羽香寒，琼衣露重，粉面冰融。知造化私加密宠，为风流洗尽娇红。月对芙蓉，人在帘栊。太华朝云，太液秋风。</p>
<p><center><font color="teal" size="+1">水仙子 ‧ 马嵬坡</font></center></p>

<p>　　翠华香冷梦初醒，黄壤春深草自青。羽林兵拱听将军令，拥鸾舆蜀道行。妾虽亡天子还京。昭阳殿梨花月色，建章宫梧桐雨声，马嵬坡尘土虚名。</p>
<p><center><font color="teal" size="+1">天净沙 ‧ 题情</font></center></p>

<p>　　多才惹多愁，多情便多忧，不重不轻证候。甘心消受，谁叫你会风流。</p>
<hr>

<h2 id="孙周卿"><a href="#孙周卿" class="headerlink" title="孙周卿"></a>孙周卿</h2><p><center><font color="teal" size="+1">蟾宫曲 ‧ 山中乐</font></center></p>

<p>　　草团标正对山凹，山竹炊粳，山水煎茶。山芋山薯，山葱山韭，山果山花。山溜响冰敲月牙，扫山云惊散林鸦。山色元佳，山景堪夸。山外晴霞，山下人家。</p>
<p><center><font color="teal" size="+1">水仙子 ‧ 舟中</font></center></p>

<p>　　孤舟夜泊洞庭边，灯火青荧对客船，朔风吹老梅花片。推开篷雪满天，诗豪与风雪争先。雪片与风鏖战，诗和雪缴缠，一笑琅然。</p>
<hr>

<h2 id="顾德润"><a href="#顾德润" class="headerlink" title="顾德润"></a>顾德润</h2><p><center><font color="teal" size="+1">骂玉郎过感皇恩采茶歌 ‧ 述怀</font></center></p>

<p>　　蛛丝满甑尘生釜，浩然气尚吞吴。并州每恨无亲故。三匝乌，千里驹，中原鹿。走遍长途，反下乔木。若立朝班，乘骢马，驾高车，常怀卞玉，敢引辛裾。羞归去，休进取，任揶揄。暗投珠，叹无鱼，十年窗下万言书。欲赋生来惊人语，必须苦下死工夫。</p>
<p><center><font color="teal" size="+1">醉高歌带摊破喜春来 ‧ 旅中</font></center></p>

<p>　　长江远映青山，回首难穷望眼。扁舟来往蒹葭岸，烟锁云林又晚。篱边黄菊经霜暗，囊底青蚨逐日悭。破情思晚砧鸣，断愁肠檐马韵，惊客梦晓钟寒。归去难，修一缄回两字报平安。</p>
<p><center><font color="teal" size="+1">黄蔷薇过庆元贞御水流红叶</font></center></p>

<p>　　步秋香径晚，怨翠阁衾寒。笑把霜枫叶拣，写罢衷情兴懒。几年月冷倚阑干，半生花落盼天颜，九重云锁隔巫山。休看作等闲，好去到人间。</p>
<hr>

<h2 id="曹德"><a href="#曹德" class="headerlink" title="曹德"></a>曹德</h2><p><center><font color="teal" size="+1">清江引 ‧ 钱塘怀古</font></center></p>

<p>　　长门柳丝千万缕，总是伤心树。行人折嫩条，燕子衔轻絮，都不由凤城春做主。</p>
<p><center><font color="teal" size="+1">庆东原 ‧ 江头即事（其一）</font></center></p>

<p>　　低茅舍，卖酒家，客来旋把朱帘挂。长天落霞，方池睡鸭，老树昏鸦。几句杜陵诗，一幅王维画。</p>
<p><center><font color="teal" size="+1">庆东原 ‧ 江头即事（其二）</font></center></p>

<p>　　猿作怪，鹤莫猜，探春偶到南城外。池鱼就买，园蔬旋摘，村务新开。省下买花钱，拼却还诗债。</p>
<p><center><font color="teal" size="+1">庆东原 ‧ 江头即事（其三）</font></center></p>

<p>　　闲乘兴，过小亭，没三杯着甚资谈柄。诗题小景，香销古鼎，曲换新声。标致似刘伶，受用如陶令。”</p>
<p><center><font color="teal" size="+1">折桂令 ‧ 江头即事</font></center></p>

<p>　　问城南春事何如？细草如烟，小雨如酥。不驾巾车，不拖竹杖，不上篮舆。着二日将息蹇驴，索三杯分付奚奴。竹里行厨，花下提壶。共友联诗，临水观鱼。</p>
<hr>

<h2 id="高克礼"><a href="#高克礼" class="headerlink" title="高克礼"></a>高克礼</h2><p><center><font color="teal" size="+1">黄蔷薇过庆元贞（其一）</font></center></p>

<p>　　又不曾看生见长，便这般割肚牵肠。唤奶奶酩子里赐赏，撮醋醋孩儿弄璋。断送得他萧萧鞍马出咸阳，只因他重重恩爱在昭阳，引惹得纷纷戈戟闹渔阳。哎三郎，睡海棠。都则为一曲《舞霓裳》！</p>
<p><center><font color="teal" size="+1">黄蔷薇过庆元贞（其二）</font></center></p>

<p>　　燕燕别无甚孝顺，哥哥行在意殷勤。玉纳子藤箱儿问肯，便待要锦帐罗帏就亲。唬得我惊急列蓦出卧房门。他措支剌扯住我皂腰裙，我软兀剌好话儿倒温存。一来怕夫人情性哏，二来怕误妾百年身。</p>
<hr>

<h2 id="王仲元"><a href="#王仲元" class="headerlink" title="王仲元"></a>王仲元</h2><p><center><font color="teal" size="+1">普天乐</font></center></p>

<p>　　树杈桠，藤缠挂。冲烟塞雁，接翅昏鸦。展江乡水墨图，列湖口潇湘画。过浦穿溪沿江汊，问孤航夜泊谁家？无聊倦客，伤心逆旅，恨满天涯。</p>
<p><center><font color="teal" size="+1">普天乐 ‧ 春日多雪</font></center></p>

<p>　　无一日惠风和，常四野彤云布。那里肯妆金点翠，只待要迸玉筛珠。这其间湖景阴，恰便似江天暮。冷清清孤山路，六桥迷雪压模糊。瞥见游春杜甫，只疑是寻梅浩然，莫不是相访林逋。</p>
<p><center><font color="teal" size="+1">粉蝶儿 ‧ 集曲名题秋怨[套数]（节选）</font></center></p>

<p>　　[石榴花]常记得《赏花时》节《看花回》，《上京马》《醉扶归》。《归来》窗半《月儿低》，真个《醉矣》。《柳青娘》《虞美人》扶只，困腾腾《上马娇》无力，《步步娇》弄影儿行迟。似《凤鸾》交配答《双鸳鸯》对，人都道《端正好》夫妻。</p>
<p>　　[斗鹌鹑]不误这《万年欢》娱，翻做了《荆湘怨》忆。把一个《玉翼婵》娟，闪在《瑶台月》底。想曩日《逍遥乐》事迷，今日《呆古朵》自悔。子落得《初问口》长吁，《哭皇天》泪滴。</p>
<p>　　[普天乐]空闲了《愿成双》、《鸳鸯》儿被。《搅筝琶》断毁，《碧玉箫》尘迷。《四块玉》簪折，《一锭银》瓶坠。叹姻缘《节节高》天际，这淹证候越《随煞》愁的。想《两相思》病体，把《红芍药》枉吃，有《圣药王》难医。</p>
<p>　　[尾]我每夜伴《穿窗月》影低，好《也罗》你可《快活三》不归。空教人立苍苔《红绣鞋》儿湿，可怕不恋上别的《赚煞》你！</p>
<p><center><font color="teal" size="+1">江儿水 ‧ 笑靥儿</font></center></p>

<p>　　一团儿可人衠是娇，妆点如花貌。打叠脸上愁，出落腮边俏。千金这窝里消费了。</p>
<hr>

<h2 id="吕止庵"><a href="#吕止庵" class="headerlink" title="吕止庵"></a>吕止庵</h2><p><center><font color="teal" size="+1">后庭花 ‧ 怀古</font></center></p>

<p>　　孤身万里游，寸心千古愁。霜落吴江冷，云高楚甸秋。认归舟，风帆无数，斜阳独倚楼。</p>
<p><center><font color="teal" size="+1">后庭花（其一）</font></center></p>

<p>　　风满紫貂裘，霜合白玉楼。锦帐羊羔酒，山阴雪夜舟。党家侯，一般乘兴，亏他王子猷。</p>
<p><center><font color="teal" size="+1">后庭花（其二）</font></center></p>
　　
　　碧湖环武林，仙舟出涌金。南国山河在，东风草木深。冷泉阴，兴亡如梦，伤时折寸心。

<p><center><font color="teal" size="+1">后庭花 秋思</font></center></p>

<p>　　西风黄叶疏，一年音信无。要见除非梦，梦回总是虚。梦虽虚，犹兀自暂时相聚，近新来和梦无。</p>
<p><center><font color="teal" size="+1">天净沙 为董针姑作</font></center></p>

<p>　　玉纤屈损春葱，远山压损眉峰。早是闲愁万种。忽听得卖花声送，绣针儿不待穿绒。</p>
<hr>

<h2 id="陈子厚"><a href="#陈子厚" class="headerlink" title="陈子厚"></a>陈子厚</h2><p><center><font color="teal" size="+1">醉花阴[套数]</font></center></p>

<p>　　宝钏松金髻云亸，甚试曾浓梳艳裹。宽绣带掩香罗，鬼病厌厌，除见他家可。</p>
<p>　　[出队子]伤心无奈，遣离人愁闷多。见银台绛蜡尽消磨，玉鼎无烟香烬火。烛灭香消怎奈何。</p>
<p>　　[幺]情郎去后添寂寞，盼佳期无始末。这一双业眼敛秋波，两叶愁眉蹙翠蛾。泪滴胭脂添玉颗。</p>
<p>　　[尾]着我倒枕捶床怎生卧，到二三更暖不温和。连这没人情的被窝儿也奚落我。</p>
<hr>

<h2 id="真氏"><a href="#真氏" class="headerlink" title="真氏"></a>真氏</h2><p><center><font color="teal" size="+1">解三酲</font></center></p>

<p>　　奴本是明珠擎掌，怎生的流落平康？对人前乔做作娇模样，背地里泪千行。三春南国怜飘荡，一事东风没主张。添悲怆，那里有珍珠十斛，来赎云娘。</p>
<hr>

<h2 id="查德卿"><a href="#查德卿" class="headerlink" title="查德卿"></a>查德卿</h2><p><center><font color="teal" size="+1">一半儿 ‧ 春妆</font></center></p>

<p>　　自将杨柳品题人，笑拈花枝比较春。输与海棠三四分。再偷匀，一半儿胭脂一半儿粉。</p>
<p><center><font color="teal" size="+1">一半儿 ‧ 春醉</font></center></p>

<p>　　海棠红晕润初妍，杨柳纤腰舞自偏。笑倚玉奴娇欲眠。粉郎前[1]，一半儿支吾一半儿软。</p>
<p><center><font color="teal" size="+1">寄生草 ‧ 感叹</font></center></p>

<p>　　姜太公贱卖了磻溪岸，韩元帅命博得拜将坛。羡傅说守定岩前版，叹灵辄吃了桑间饭，劝豫让吐出喉中炭。如今凌烟阁一层一个鬼门关，长安道一步一个连云栈。</p>
<p><center><font color="teal" size="+1">普天乐 ‧ 别情</font></center></p>

<p>　　鹧鸪词，鸳鸯帕。青楼梦断，锦字书乏。后会绝，前盟罢。淡月香风秋千下，倚阑干人比梨花。如今那里，依栖何处，流落谁家？</p>
<p><center><font color="teal" size="+1">柳营曲 ‧ 江上</font></center></p>

<p>　　烟艇闲，雨蓑干，渔翁醉醒江上晚。啼鸟关关，流水潺潺，乐似富春山。数声柔橹江湾，一钩香饵波寒。回头贪兔魄，失意放渔竿。看，流下蓼花滩。</p>
<p><center><font color="teal" size="+1">柳营曲 ‧ 金陵故址</font></center></p>

<p>　　临故国，认残碑。伤心六朝如逝水。物换星移，城是人非，今古一枰棋。南柯梦一觉初回，北邙坟三尺荒堆。四围山护绕，几处树高低。谁？曾赋黍离离。</p>
<p><center><font color="teal" size="+1">殿前欢 ‧ 观音山眠松</font></center></p>

<p>　　老苍龙，避乖高卧此山中。岁寒心不肯为梁栋，翠蜿蜒俯仰相从。秦皇旧日封，靖节何年种，丁固当时梦？半溪明月，一枕清风。</p>
<p><center><font color="teal" size="+1">蟾宫曲 ‧ 层楼有感</font></center></p>

<p>　　倚西风百尺层楼，一道秦淮，九点齐州。塞雁南来，夕阳西下，江水东流。愁极处消除是酒，酒醒时依旧多愁。山岳糟丘，湖海杯瓯。醉了方休，醒后从头。</p>
<hr>

<h2 id="吴西逸"><a href="#吴西逸" class="headerlink" title="吴西逸"></a>吴西逸</h2><p><center><font color="teal" size="+1">清江引 ‧ 秋居</font></center></p>

<p>　　白雁乱飞秋似雪，清露生凉夜。扫却石边云，醉踏松根月，星斗满天人睡也。</p>
<p><center><font color="teal" size="+1">天净沙 ‧ 闲题</font></center></p>

<p>　　楚云飞满长空，湘江不断流东，何事离多恨冗？夕阳低送，小楼数点残鸿。</p>
<p><center><font color="teal" size="+1">雁儿落过得胜令 ‧ 叹世</font></center></p>

<p>　　春花闻杜鹃，秋月看归燕。人情薄似云，风景疾如箭。留下买花钱，趱入种桑园。茅苫三间厦，秋肥数顷田。床边，放一册冷淡渊明传。窗前，抄几联清新杜甫篇。</p>
<hr>

<h2 id="赵显宏"><a href="#赵显宏" class="headerlink" title="赵显宏"></a>赵显宏</h2><p><center><font color="teal" size="+1">满庭芳 ‧ 樵</font></center></p>

<p>　　腰间斧柯，观棋曾朽，修月曾磨。不将连理枝梢挫，无缺钢多。不饶过猿枝鹤窠，惯立尽石涧泥坡。还参破，名缰利锁，云外放怀歌。</p>
<hr>

<h2 id="李德载"><a href="#李德载" class="headerlink" title="李德载"></a>李德载</h2><p><center><font color="teal" size="+1">阳春曲 ‧ 赠茶肆</font></center></p>

<p>　　茶烟一缕轻轻扬，搅动兰膏四座香。烹煎妙手赛维扬。非是谎，下马试来尝！</p>
<hr>

<h2 id="唐毅夫"><a href="#唐毅夫" class="headerlink" title="唐毅夫"></a>唐毅夫</h2><p><center><font color="teal" size="+1">殿前欢 ‧ 大都西山</font></center></p>

<p>　　冷云间，夕阳楼外数峰闲。等闲不许俗人看，雨髻烟鬟。倚西风十二阑，休长叹。不多时暮霭风吹散，西山看我，我看西山。</p>
<hr>

<h2 id="朱庭玉"><a href="#朱庭玉" class="headerlink" title="朱庭玉"></a>朱庭玉</h2><p><center><font color="teal" size="+1">天净沙 ‧ 秋</font></center></p>

<p>　　庭前落尽梧桐，水边开彻芙蓉。解与诗人意同。辞柯霜叶，飞来就我题红。</p>
<hr>

<h2 id="程景初"><a href="#程景初" class="headerlink" title="程景初"></a>程景初</h2><p><center><font color="teal" size="+1">醉太平</font></center></p>

<p>　　恨绵绵深宫怨女，情默默梦断羊车。冷清清长门寂寞长青芜，日迟迟春风院宇。泪漫漫介破琅玕玉，闷淹淹散心出户闲凝伫。昏惨惨晚烟妆点雪模糊，淅零零洒梨花暮雨。</p>
<hr>

<h2 id="李致远"><a href="#李致远" class="headerlink" title="李致远"></a>李致远</h2><p><center><font color="teal" size="+1">天净沙 ‧ 离愁</font></center></p>

<p>　　敲风修竹珊珊，润花小雨斑斑，有恨心情懒懒。一声长叹，临鸾不画眉山。</p>
<p><center><font color="teal" size="+1">红绣鞋 ‧ 晚秋</font></center></p>

<p>　　梦断陈王罗袜，情伤学士琵琶。又见西风换年华。数杯添泪酒，几点送秋花，行人天一涯。</p>
<p><center><font color="teal" size="+1">折桂令 ‧ 山居</font></center></p>

<p>　　枕琴书睡足柴门，时有清风，为扫红尘。林鸟呼名，山猿逐妇，野兽窥人。唤稚子涤壶洗樽，致邻僧贳酒论文。全我天真，休问白鱼，且醉白云。</p>
<p><center><font color="teal" size="+1">迎仙客 ‧ 暮春</font></center></p>

<p>　　吹落红，楝花风，深院垂杨轻雾中。小窗闲，停绣工，帘幕重重，不锁相思梦。</p>
<hr>

<h2 id="贾固"><a href="#贾固" class="headerlink" title="贾固"></a>贾固</h2><p><center><font color="teal" size="+1">醉高歌过红绣鞋寄金莺儿</font></center></p>

<p>　　乐心儿比目连枝，肯意儿新婚燕尔。画船开抛闪的人独自，遥望关西店儿。黄河水流不尽心事，中条山隔不断相思。当记得夜深沉、人静悄、自来时。来时节三两句话，去时节一篇诗。记在人心窝儿里直到死。</p>
<hr>

<h2 id="王氏"><a href="#王氏" class="headerlink" title="王氏"></a>王氏</h2><p><center><font color="teal" size="+1">石榴花带斗鹌鹑寄情人[摘调]</font></center></p>

<p>　　看了那可人江景壁间图，妆点费工夫。比及江天暮雪见寒儒，盼平沙趁宿，落雁无书。空随得远浦帆归去。渔村落照船归住，烟寺晚钟夕阳暮，洞庭秋月照人孤。愁多似山市晴岚，泣多似潇湘夜雨。少一个心上才郎，多一个脚头丈夫。每日价茶不茶饭不饭百无是处，教我那里告诉？最高的离恨天堂，最低的相思地狱。</p>
<hr>

<h2 id="张鸣善"><a href="#张鸣善" class="headerlink" title="张鸣善"></a>张鸣善</h2><p><center><font color="teal" size="+1">普天乐 ‧ 嘲西席</font></center></p>

<p>　　讲诗书，习功课。爷娘行孝顺，兄弟行谦和。为臣要尽忠，与朋友休言过。养性终朝端然坐，免教人笑俺风魔。先生道：“学生琢磨。”学生道：“先生絮聒。”馆东道：“不识字由他。”</p>
<p><center><font color="teal" size="+1">普天乐 ‧ 咏世</font></center></p>

<p>　　洛阳花，梁园月，好花须买，皓月须赊。花倚栏干看烂漫开，月曾把酒问团圆夜。月有盈亏花有开谢，想人生最苦离别。花谢了三春近也，月缺了中秋到也，人去了何日来也？</p>
<p><center><font color="teal" size="+1">普天乐 ‧ 愁怀</font></center></p>

<p>　　雨儿飘，风儿飏。风吹回好梦，雨滴损柔肠。风萧萧梧叶中，雨点点芭蕉上。风雨相留添悲怆，雨和风卷起凄凉。风雨儿怎当？雨风儿定当。风雨儿难当！</p>
<p><center><font color="teal" size="+1">水仙子 ‧ 讥时</font></center></p>

<p>　　铺眉苫眼早三公，裸袖揎拳享万钟，胡言乱语成时用。大纲来都是烘，说英雄谁是英雄？五眼鸡岐山鸣凤，两头蛇南阳卧龙，三脚猫渭水飞熊。</p>
<p><center><font color="teal" size="+1">脱布衫带过小梁州</font></center></p>

<p>　　草堂中夏日偏宜，正流金烁石天气。素馨花一枝玉质，白莲藕双亨琼臂。门外红尘衮衮飞，飞不到鱼鸟清溪。绿阴高柳听黄鹂。幽栖意，料俗客凡人知？</p>
<p>　　[幺]山林本是终焉计，用之行舍之藏兮。悼后世追前辈。对五月五日，歌楚些吊湘累。</p>
<hr>

<h2 id="杨朝英"><a href="#杨朝英" class="headerlink" title="杨朝英"></a>杨朝英</h2><p><center><font color="teal" size="+1">梧叶儿 ‧ 客中闻雨</font></center></p>

<p>　　檐头溜，窗外声，直响到天明。滴得人心碎，聒得人梦怎成？夜雨好无情，不道我愁人怕听。</p>
<p><center><font color="teal" size="+1">水仙子（其一）</font></center></p>

<p>　　灯花占信又无功，鹊报佳音耳过风。绣衾温暖和谁共？隔云山千万重，因此上惨绿愁红。不付能博得个团圆梦，觉来时又扑个空。杜鹃声又过墙东。</p>
<p><center><font color="teal" size="+1">水仙子（其二</font></center></p>

<p>　　雪晴天地一冰壶，竟往西湖探老逋，骑驴踏雪溪桥路。笑王维作画图，拣梅花多处提壶。对酒看花笑，无钱当剑沽，醉倒在西湖。</p>
<hr>

<h2 id="陈德和"><a href="#陈德和" class="headerlink" title="陈德和"></a>陈德和</h2><p><center><font color="teal" size="+1">落梅风 ‧ 泛剡王猷</font></center></p>

<p>　　乘雪夜，访故人，剡溪冰短篷难进。冻归来怕人胡议论，强支吾道：“兴来还尽。”</p>
<hr>

<h2 id="周德清"><a href="#周德清" class="headerlink" title="周德清"></a>周德清</h2><p><center><font color="teal" size="+1">塞鸿秋 ‧ 浔阳即景</font></center></p>

<p>　　长江万里白如练，淮山数点青如淀。江帆几片疾如箭，山泉千尺飞如电。晚云都变露，新月初学扇。塞鸿一字来如线。</p>
<p><center><font color="teal" size="+1">朝天子 ‧ 秋夜客怀</font></center></p>

<p>　　月光，桂香，趁着风飘荡。砧声催动一天霜，过雁声嘹亮。叫起离情，敲残愁况，梦家山身异乡。夜凉，枕凉，不许离人强。</p>
<p><center><font color="teal" size="+1">满庭芳 ‧ 看岳王传</font></center></p>

<p>　　披文握武，建中兴庙宇，载青史图书。功成却被权臣妒，正落奸谋。闪杀人望旌节中原士夫，误杀人弃丘陵南渡銮舆。钱塘路，愁风怨雨，长是洒西湖！</p>
<p><center><font color="teal" size="+1">蟾宫曲 ‧ 别友</font></center></p>

<p>　　倚蓬窗无语嗟呀，七件儿全无，做甚么人家？柴似灵芝，油如甘露，米若丹砂。酱瓮儿恰才罄撒，盐瓶儿又告消乏。茶也无多，醋也无多。七件事尚且艰难，怎生教我折柳攀花？</p>
<hr>

<h2 id="宋方壶"><a href="#宋方壶" class="headerlink" title="宋方壶"></a>宋方壶</h2><p><center><font color="teal" size="+1">清江引 ‧ 托咏</font></center></p>

<p>　　剔秃圞一轮天外月。拜了低低说：是必常团圆，休着些儿缺。愿天下有情底似你者。</p>
<p><center><font color="teal" size="+1">红绣鞋 ‧ 客况</font></center></p>

<p>　　雨潇潇一帘风劲，昏惨惨半点灯明。地炉无火拨残星。薄设设衾剩铁，孤另另枕如冰。我却是怎支吾今夜冷？</p>
<p><center><font color="teal" size="+1">水仙子 ‧ 居庸关中秋对月</font></center></p>

<p>　　一天蟾影映婆娑，万古谁将此镜磨？年年到今宵不缺些儿个，广寒宫好快活，碧天遥难问姮娥。我独对清光坐，闲将白雪歌，月儿你团圆我却如何！</p>
<hr>

<h2 id="王举之"><a href="#王举之" class="headerlink" title="王举之"></a>王举之</h2><p><center><font color="teal" size="+1">折桂令</font></center></p>

<p>　　鹊桥横低蘸银河，鸾帐飞香，凤辇凌波。两意绸缪，一宵恩爱，蹉跎。剖犬牙瓜分玉果，吐蛛丝巧在银盒。良夜无多，今夜欢娱，如何？</p>
<hr>

<h2 id="柴野愚"><a href="#柴野愚" class="headerlink" title="柴野愚"></a>柴野愚</h2><p><center><font color="teal" size="+1">河西六娘子</font></center></p>

<p>　　骏马双翻碧玉蹄，青丝鞋黄金羁，入秦楼将在垂杨下系。花压帽檐低，风透绣罗衣，袅吟鞭月下归。</p>
<hr>

<h2 id="班惟志"><a href="#班惟志" class="headerlink" title="班惟志"></a>班惟志</h2><p><center><font color="teal" size="+1">梁州 ‧ 秋夜闻筝摘调</font></center></p>

<p>　　恰便似溅石窟寒泉乱涌，集瑶台鸾凤和鸣，走金盘乱撒骊珠迸。嘶风骏偃，潜沼鱼惊。天边雁落，树梢云停。早则是字样分明，更那堪音律关情。凄凉比汉昭君塞上琵琶，清韵如王子乔风前玉笙，悠扬似张君瑞月下琴声。再听，愈惊，叮咛一曲阳关令。感离愁，动别兴。万事萦怀百样增，一洗尘清。</p>
<hr>

<h2 id="钟嗣成"><a href="#钟嗣成" class="headerlink" title="钟嗣成"></a>钟嗣成</h2><p><center><font color="teal" size="+1">凌波仙 ‧ 吊周仲彬</font></center></p>

<p>　　丹墀未知玉楼宣，黄土应埋白骨冤，羊肠曲折云更变。料人生亦惘然，叹孤坟落日寒烟。竹下泉声细，梅边月影圆，因思君歌舞十全。</p>
<p><center><font color="teal" size="+1">醉太平</font></center></p>

<p>　　绕前街后街，进大院深宅。怕有那慈悲好善小裙钗，请乞儿一顿饱斋。与乞儿绣副合欢带，与乞儿换副新铺盖，将乞儿携手上阳台。设贫咱波奶奶！</p>
<p><center><font color="teal" size="+1">骂玉郎过感皇恩采茶歌</font></center></p>

<p>　　长江有尽思无尽，空目断楚天云。人来得纸真实信，亲手开，在意读，从头认。织锦回文，带草连真。意诚实，心想念，话殷勤。佳期未准，愁黛常颦。怨青春，挨白昼，怕黄昏。叙寒温，问缘因，断肠人忆断肠人。锦字香黏新泪粉，彩笺红渍旧啼痕。</p>
<hr>

<h2 id="周浩"><a href="#周浩" class="headerlink" title="周浩"></a>周浩</h2><p><center><font color="teal" size="+1">蟾宫曲 ‧ 题《录鬼簿》</font></center></p>

<p>　　想贞元朝士无多，满目江山，日月如梭。上苑繁华，西湖富贵，总付高歌。麒麟冢衣冠坎坷，凤凰城人物蹉跎。生待如何，死待如何？纸上清名，万古难磨。</p>
<hr>

<h2 id="汪元亨"><a href="#汪元亨" class="headerlink" title="汪元亨"></a>汪元亨</h2><p><center><font color="teal" size="+1">醉太平 ‧ 警世</font></center></p>

<p>　　憎苍蝇竞血，恶黑蚁争穴。急流中勇退是豪杰，不因循苟且。叹乌衣一旦非王谢，怕青山两岸分吴越，厌红尘万丈混龙蛇。老先生去也。</p>
<p><center><font color="teal" size="+1">朝天子 ‧ 归隐</font></center></p>

<p>　　长歌咏楚辞，细赓和杜诗，闲临写羲之字。乱云堆里结茅茨，无意居朝市。珠履三千，金钗十二，朝承恩暮赐死。采商山紫芝，理桐江钓丝，毕罢了功名事。</p>
<p><center><font color="teal" size="+1">沉醉东风 ‧ 归田</font></center></p>

<p>　　居山林清幽淡雅，远城市富贵奢华。酒杯倾鲸量宽，诗卷束牛腰大。灞陵桥探问梅花。村路骑驴慢慢踏，稳便似高车驷马。</p>
<p><center><font color="teal" size="+1">雁儿落过得胜令</font></center></p>

<p>　　至如富便骄，未若贫而乐。假遭秦岭行，何似苏门啸。满瓮泛香醪，欹枕听松涛。万里天涯客，一枝云外巢。渔樵，坐上供吟笑。猿鹤，山中作故交。</p>
<p><center><font color="teal" size="+1">醉太平 ‧ 警世</font></center></p>

<p>　　辞龙楼凤阙，纳象简乌靴。栋梁材取次尽摧折，况竹头木屑。结知心朋友着疼热，遇忘怀诗酒追欢悦，见伤情光景放痴呆。老先生醉也。</p>
<hr>

<h2 id="杨维桢"><a href="#杨维桢" class="headerlink" title="杨维桢"></a>杨维桢</h2><p><center><font color="teal" size="+1">夜行船</font></center></p>

<p>　　霸业艰危，叹吴王端为、苎罗西子。倾城处，妆出捧心娇媚。奢侈，玉液金茎，宝凤雕龙，银鱼丝鲙；游戏，沉溺在翠红乡，忘却卧薪滋味。</p>
<p>　　[锦衣香]馆娃宫，荆榛蔽；响屧廊，莓苔翳。可惜剩水残山，断崖高寺，百花深处一僧归。空遗旧迹，走狗斗鸡。想当年僭祭，望郊台凄凉云树，香水鸳鸯去。酒城倾坠。茫茫练渎凹，无边秋水。</p>
<p>　　[浆水令]采莲泾红芳尽死，越来溪吴歌惨凄。宫中鹿走草萋萋。黍离故墟，过客伤悲。离宫废，谁避暑？琼姬墓冷苍烟蔽。空原滴，空原滴梧桐秋雨。台城上凹，台城上夜乌啼。</p>
<p>　　[尾声]越王百计吞吴地，归去层台高起。只今亦是鹧鸪飞处。</p>
<hr>

<h2 id="刘伯亨"><a href="#刘伯亨" class="headerlink" title="刘伯亨"></a>刘伯亨</h2><p><center><font color="teal" size="+1">沙子儿摊破清江[摘调]</font></center></p>

<p>　　可意的金钗，何曾簪云髻。可意的花钿，何曾贴翠眉。可意的纱衣，何曾傍香体。科场去几时，薄情间千里。他闪的我凄凉，我为他憔悴。强步上凉亭，晚风清似水。好景宜多欢会。藕花荡红香，荷叶摇青翠。故人他未来到秋到矣。</p>
<hr>

<h2 id="一分儿"><a href="#一分儿" class="headerlink" title="一分儿"></a>一分儿</h2><p><center><font color="teal" size="+1">沉醉东风</font></center></p>

<p>　　红叶落火龙褪甲，青松枯怪蟒张牙。可咏题，堪描画，喜觥筹席上交杂。答剌苏频斟入礼厮麻，不醉呵休扶上马。</p>
<hr>

<h2 id="刘燕哥"><a href="#刘燕哥" class="headerlink" title="刘燕哥"></a>刘燕哥</h2><p><center><font color="teal" size="+1">太常引 ‧ 饯齐参议回山东</font></center></p>

<p>　　故人别我出阳关，无计锁雕鞍。今古别离难，兀谁画蛾眉远山。一尊别酒，一声杜宇，寂寞又春残。明月小楼间，第一夜相思泪弹。</p>
<hr>

<h2 id="倪瓒"><a href="#倪瓒" class="headerlink" title="倪瓒"></a>倪瓒</h2><p><center><font color="teal" size="+1">水仙子</font></center></p>

<p>　　吹箫声断更登楼，独自凭栏独自悉，斜阳绿惨红消瘦。长江天际流，百般娇千种温柔。金缕曲新声低按，碧油车名园共游，绛绡裙罗袜如钩。</p>
<p><center><font color="teal" size="+1">人月圆</font></center></p>

<p>　　伤心莫问前朝事，重上越王台。鹧鸪啼处，东风草绿，残照花开。怅然孤啸，青山故国，乔木苍苔。当时明月，依依素影，何处飞来？</p>
<hr>

<h2 id="夏庭芝"><a href="#夏庭芝" class="headerlink" title="夏庭芝"></a>夏庭芝</h2><p><center><font color="teal" size="+1">水仙子 ‧ 与李奴婢</font></center></p>

<p>　　丽春园先使棘针屯，烟月牌荒将烈焰焚，实心儿辞却莺花阵。谁想香车不甚稳，柳花亭进退无门。夫人是夫人分，奴婢是奴婢身，怎做夫人？</p>
<hr>

<h2 id="刘庭信"><a href="#刘庭信" class="headerlink" title="刘庭信"></a>刘庭信</h2><p><center><font color="teal" size="+1">水仙子 ‧ 相思</font></center></p>

<p>　　秋风飒飒撼苍梧，秋雨潇潇响翠竹，秋云黯黯迷烟树。三般儿一样苦，苦的人魂魄全无。云结就心间愁闷，雨少似眼中泪珠，风做了口内长吁。</p>
<p><center><font color="teal" size="+1">折桂令 ‧ 忆别</font></center></p>

<p>　　想人生最苦离别，唱到阳关，休唱三叠。急煎煎抹泪柔眵，意迟迟揉腮撧耳，呆答孩闭口藏舌。“情儿分儿你心里记者，病儿痛儿我身上添些。家儿活儿既是抛撇，书儿信儿是必休绝。花儿草儿打听的风声，车儿马儿我亲自来也！”</p>
<p><center><font color="teal" size="+1">黄钟尾[摘调]</font></center></p>

<p>　　惊回好梦添凄楚，无奈秋声忒狠毒。风声忧，雨声怒，角声哀，鼓声助。一声听，一声数，一声愁，一声苦。投至的风声宁，雨声住，角声绝，鼓声足；又被这一声钟撞我一口长吁，则我这泪点儿更多如窗外雨。</p>
<p><center><font color="teal" size="+1">水仙子</font></center></p>

<p>　　虾须帘控紫铜钩，凤髓茶闲碧玉瓯，龙涎香冷泥金兽。绕雕栏倚画楼，怕春归绿惨红愁。雾濛濛丁香枝上，云淡淡桃花洞口，雨丝丝梅子墙头。</p>
<p><center><font color="teal" size="+1">水仙子 ‧ 相思</font></center></p>

<p>　　恨重叠重叠恨恨绵绵恨满晚妆楼，愁积聚积聚愁愁切切愁斟碧玉瓯，懒梳妆梳妆懒懒设设懒爇黄金兽。泪珠弹弹珠泪泪汪汪汪汪不住流，病身躯身躯病病恹恹病在我心头。花见我我见花花应憔瘦，月对咱咱对月月更害羞。与天说说与天天也还愁。</p>
<p><center><font color="teal" size="+1">折桂令 ‧ 隐居</font></center></p>

<p>　　护吾庐绿树扶疏。竹坞独居，举目须臾。鹭宿芙蕖，乌居古木，凫浴枯蒲。夫与妇壶沽绿醑，主呼奴釜煮鲈鱼。俗物俱无，蔬圃锄蔬，书屋读书。</p>
<p><center><font color="teal" size="+1">朝天子 ‧ 赴约</font></center></p>

<p>　　夜深深静悄，明朗朗月高，小书院无人到。书生今夜且休睡着，有句话低低道：半扇儿窗棂，不须轻敲，我来时将花树儿摇。你可便记着，便休要忘了，影儿动咱来到。</p>
<hr>

<h2 id="兰楚芳"><a href="#兰楚芳" class="headerlink" title="兰楚芳"></a>兰楚芳</h2><p><center><font color="teal" size="+1">四块玉 ‧ 风情</font></center></p>

<p>　　我事事村，他般般丑。丑则丑村则村意相投。则为他丑心儿真，博得我村情儿厚。似这般丑眷属、村配偶，只除天上有。</p>
<hr>

<h2 id="邵亨贞"><a href="#邵亨贞" class="headerlink" title="邵亨贞"></a>邵亨贞</h2><p><center><font color="teal" size="+1">凭阑人题曹云西翁赠妓小画</font></center></p>

<p>　　谁写江南一段秋，妆点钱塘苏小楼。楼中多少愁，楚山无断头。</p>
<hr>

<h2 id="汤式"><a href="#汤式" class="headerlink" title="汤式"></a>汤式</h2><p><center><font color="teal" size="+1">小梁州 ‧ 扬子江阻风</font></center></p>

<p>　　篷窗风急雨丝丝，闷捻吟髭。维扬西望渺何之，无一个鳞鸿至，把酒问篙师。他迎头儿便说干戈事，待风流再莫追思。塌了酒楼，焚了茶肆。柳营花市，更说甚呼燕子唤莺儿。</p>
<p><center><font color="teal" size="+1">庆东原 ‧ 京口夜泊</font></center></p>

<p>　　故园一千里，孤帆数日程。倚篷窗自叹漂泊命。城头鼓声，江心浪声，山顶钟声。一夜梦难成，三处愁相并。</p>
<p><center><font color="teal" size="+1">天香引 ‧ 西湖感旧</font></center></p>

<p>　　问西湖昔日如何？朝也笙歌，暮也笙歌。问西湖今日如何？朝也干戈，暮也干戈。昔日也二十里沽酒楼香风绮罗。今日个两三个打鱼船落日沧波。光景蹉跎，人物消磨。昔日西湖，今日南柯。</p>
<p><center><font color="teal" size="+1">山坡羊 ‧ 书怀示友人</font></center></p>

<p>　　羁怀萦挂，人情浇诈，相逢休说伤时话。路波蹅，事交杂。秋光何处堪消暇？昨夜梦魂归到家。田，不种瓜；园，不灌花。</p>
<p><center><font color="teal" size="+1">天净沙 闲居杂兴</font></center></p>

<p>　　近山近水人家，带烟带雨桑麻，当役当差县衙。一犁两耙，自耕自种生涯。</p>
<p><center><font color="teal" size="+1">小梁州 ‧ 九日渡江（其一）</font></center></p>

<p>　　秋风江上棹孤舟，烟水悠悠。伤心无句赋登楼，山容瘦，老树替人愁。[幺]樽前醉把茱萸嗅，问相知几个白头？乐可酬，人非旧，黄花时候，难比旧风流。</p>
<p><center><font color="teal" size="+1">小梁州 ‧ 九日渡江（其二）</font></center></p>

<p>　　秋风江上棹孤航，烟水茫茫。白云西去雁南翔。推篷望，清思满沧浪。[幺]东篱载酒陶元亮，等闲间过了重阳。自感伤，何情况。黄花惆怅，空作去年香。</p>
<p><center><font color="teal" size="+1">谒金门 ‧ 长亭道中</font></center></p>

<p>　　起初，看书，只想学干禄。误随流水到天隅，迷却长亭路。古灶苍烟，荒村红树。问田文何处居？老夫，满腹，都是登楼赋。</p>
<p><center><font color="teal" size="+1">满庭芳 ‧ 京口感怀</font></center></p>

<p>　　残花剩柳，摧垣废屋，新冢荒丘。海门天堑还依旧，滚滚东流。铁瓮城横刺着虎口，金山寺高镇着鳌头。斜阳候，吟登舵楼，灯火望扬州。</p>
<p><center><font color="teal" size="+1">小梁州[摘调]</font></center></p>

<p>　　横斗柄珠星灿灿，界勾陈银汉澄澄。恰行到梧桐金井潜身儿听：晃绿窗十分月色，隔幽花一片琴声。明出落求鸾觅凤，暗包藏弄燕调莺。一字字冰雪之清，一句句云雨之情。卖弄他穷书生酸溜溜调关才高，迤逗的俊女流急穰穰宵奔夜行，辱末煞老丈人羞答答户闭门扃。那生，可称，一峥嵘便到文园令。富贵乃天命，长门赋黄金价不轻。可知道显姓扬名。</p>
<p><center><font color="teal" size="+1">湘妃引 ‧ 京口道中</font></center></p>

<p>　　露浸浸芳杏洗朱颜，云冉冉晴峦闪翠鬟，烟蒙蒙弱柳迷青眄。天然图画间，恼离人情绪艰难。乞留屈律归鸿行断，必彪不答蹇驴步懒，咿呖呜喇杜宇声干。</p>
<p><center><font color="teal" size="+1">湘妃引 ‧ 赠别</font></center></p>

<p>　　碧茸茸芳草展青毡，白点点残梅撒玉钿，黄绀绀弱柳拖金线。雨声干风力软，去匆匆无计留连。唱《阳关》一声声哀怨，醉歧亭一杯杯缱绻，上河梁一步步俄延。</p>
<p><center><font color="teal" size="+1">蟾宫曲</font></center></p>

<p>　　冷清清人在西厢，叫一声张郎，骂一声张郎。乱纷纷花落东墙，问一会红娘，絮一会红娘。枕儿余衾儿剩，温一半绣床，闲一半绣床。月儿斜风儿细，开一扇纱窗，掩一扇纱窗。荡悠悠梦绕高唐，萦一寸柔肠，断一寸柔肠。</p>
<p><center><font color="teal" size="+1">天净沙 ‧ 小景</font></center></p>

<p>　　翠岧峣天近山椒，绿蒙茸雨涨溪毛，白叆叇云埋树腰。山翁一笑，胜桃源堪避征徭。</p>
<hr>

<h2 id="詹时雨"><a href="#詹时雨" class="headerlink" title="詹时雨"></a>詹时雨</h2><p><center><font color="teal" size="+1">黄钟尾[摘调]</font></center></p>

<p>　　雁儿你写西风拙似苍颉字，叫南浦愁如宋玉词。恰春归，早秋至。多寒温，少传示。恼人肠，聒人耳。碎人心，堕人志。雁儿也直被你撺掇出无限相思，偏怎生不寄俺有情分故人书半纸！</p>
<hr>

<h2 id="无名氏"><a href="#无名氏" class="headerlink" title="无名氏"></a>无名氏</h2><p><center><font color="teal" size="+1">醉太平 ‧ 讥贪小利者</font></center></p>

<p>　　夺泥燕口，削铁针头。刮金佛面细搜求，无中觅有。鹌鹑嗉里寻豌豆，鹭鸶脚上劈精肉，蚊子腹内刳脂油。亏老先生下手！</p>
<p><center><font color="teal" size="+1">醉太平</font></center></p>

<p>　　堂堂大元，奸佞专权。开河变钞祸根源，惹红巾万千。官法滥刑法重黎民怨，人吃人钞买钞何曾见？贼做官官做贼混愚贤。哀哉可怜！</p>
<p><center><font color="teal" size="+1">塞鸿秋 ‧ 山行警</font></center></p>

<p>　　东边路西边路南边路，五里铺七里铺十里铺。行一步盼一步懒一步，霎时间天也暮日也暮云也暮。斜阳满地铺，回首生烟雾。兀的不山无数水无数情无数。</p>
<p><center><font color="teal" size="+1">塞鸿秋 ‧ 村中饮</font></center></p>

<p>　　宾也醉主也醉仆也醉，唱一会舞一会笑一会。管甚什么三十岁五十岁八十岁，父也跪子也跪客也跪。无甚繁弦急管催，吃到红轮日西坠。打的那盘也碎碟也碎碗也碎。</p>
<p><center><font color="teal" size="+1">一半儿</font></center></p>

<p>　　南楼昨夜雁声悲，良夜迢迢玉漏迟。苍梧树底叶成堆。被风吹，一半儿沾泥一半儿飞。</p>
<p><center><font color="teal" size="+1">红绣鞋</font></center></p>

<p>　　窗外雨声声不住，枕边泪点点长吁。雨声泪点急相逐，雨声儿添凄惨，泪点儿助长吁。枕边泪倒多如窗外雨。</p>
<p><center><font color="teal" size="+1">寄生草</font></center></p>

<p>　　人百岁，七十稀。想着他罗裙窣地宫腰细，花钿渍粉秋波媚，金钗欹枕乌云坠。暮年翻忆少年游，不如今朝醉了明朝醉。</p>
<p><center><font color="teal" size="+1">三番玉楼人</font></center></p>

<p>　　风摆檐间马，雨打响碧窗纱，枕剩衾寒没乱煞。不着我题名儿骂，暗想他，忒情杂，等来家，好生的歹斗咱。我将那厮脸儿上不抓，耳轮儿揪罢，我问你：“昨夜宿谁家？”</p>
<p><center><font color="teal" size="+1">水仙子（其一）</font></center></p>

<p>　　夕阳西下水东流，一事无成两鬓秋。伤心人比黄花瘦，怯重阳九月九。强登临情思悠悠，望故国三千里，倚秋风十二楼。没来由惹起闲愁。</p>
<p><center><font color="teal" size="+1">水仙子（其二）</font></center></p>

<p>　　临行愁见整行李，几日无心扫黛眉。不如饮的奴先醉，他行时我不记的。不强似眼睁睁两下分离。但去着三年五岁，更隔着千山万水。知他甚日来的？</p>
<p><center><font color="teal" size="+1">水仙子（其三）</font></center></p>

<p>　　烟笼寒水月笼沙，江上行人陌上花。兰舟夜泊青山下，秋深也不到家，对青灯一曲琵琶。我这里弹初罢，他那里作念煞。知他是甚日还家？</p>
<p><center><font color="teal" size="+1">朝天子 ‧ 志感</font></center></p>

<p>　　不读书有权，不识字有钱，不晓事倒有人夸荐。老天只恁忒心偏，贤和愚无分辨。折挫英雄，消磨良善，越聪明越运蹇。志高如鲁连，德过如闵骞，依本分只落的人轻贱。</p>
<p><center><font color="teal" size="+1">朝天子 ‧ 庐山</font></center></p>

<p>　　早霞，晚霞，妆点庐山画。仙翁何处炼丹砂？一缕白云下。客去斋余，人来茶罢，叹浮生指落花。楚家，汉家，都做了渔樵话。</p>
<p><center><font color="teal" size="+1">骂玉郎过感皇恩采茶歌 ‧ 鏖兵</font></center></p>

<p>　　牛羊犹恐他惊散，我子索手不住紧遮拦。恰才见枪刀军马无边岸，唬的我无人处走，走到浅草里听，听罢也向高阜处偷眼看。吸力力振动地户天关，唬的我扑扑的胆战心寒。那枪忽地早刺中彪躯，那刀亨地掘倒战马，那汉扑地抢下征鞍。俺牛羊散失，你可甚人马平安？把一座介丘县，生扭做枉死城，却翻做鬼门关。败残军受魔障，得胜将马奔顽。子见他歪剌剌赶过饮牛湾。荡的那卒律律红尘遮望眼，振的这滴溜溜红叶落空山。</p>
<p><center><font color="teal" size="+1">鹊桥仙 ‧ 大雨</font></center></p>

<p>　　城中黑潦，村中黄潦，人都道天瓢翻了。出门溅我一身泥，这污秽如何可扫？东家壁倒，西家壁倒，窥见室家之好。问天工还有几时晴？天也道：阴晴难保。</p>
<p><center><font color="teal" size="+1">塞鸿秋</font></center></p>

<p>　　分分付付约定偷期话，冥冥悄悄款把门儿呀。潜潜等等立在花荫下，战战兢兢把不住心儿怕。转过海棠轩，映着荼蘼架。果然道色胆天来大。</p>
<p><center><font color="teal" size="+1">叨叨令</font></center></p>

<p>　　绿杨堤畔长亭路，一樽酒罢青山暮。马儿离了车儿去，低头哭罢抬头觑。一步步远了也么哥，一步步远了也么哥，梦回酒醒人何处。</p>
<p><center><font color="teal" size="+1">游四门 ‧ 海棠花下月明时</font></center></p>

<p>　　海棠花下月明时，有约暗通私。不甫能等得红娘至，欲审旧题诗。支，关上角门儿。</p>
<p><center><font color="teal" size="+1">喜春来 ‧ 七夕</font></center></p>

<p>　　天孙一夜停机暇，人世千家乞巧忙，想双星心事密话儿长。七月七，回首笑三郎。</p>
<p><center><font color="teal" size="+1">十二月过尧民歌</font></center></p>

<p>　　看看的相思病成，怕见的是八扇帏屏：一扇儿双渐小卿，一扇儿君瑞莺莺。一扇儿越娘背灯，一扇儿煮海张生。一扇儿书匕源仙子遇刘晨，一扇儿崔怀宝逢着薛琼琼。一扇儿谢天香改嫁柳耆卿，一扇儿刘盼盼昧杀八官人。哎天公天公，教他对对成。偏俺合骤彦。</p>
<p><center><font color="teal" size="+1">庆宣和</font></center></p>

<p>　　花过清明也是客，客更伤怀。杜宇声三更里破窗外：去来，去来。</p>
<p><center><font color="teal" size="+1">寿阳曲</font></center></p>

<p>　　闲花草，临路开，娇滴滴可人怜爱。几番要移来庭院栽，恐出墙性儿不改。</p>
<p><center><font color="teal" size="+1">山丹花</font></center></p>

<p>　　昨朝满树花正开。胡蝶来，胡蝶来。今朝花落委苍苔。不见胡蝶胡蝶来。</p>
<p><center><font color="teal" size="+1">清江引 ‧ 咏所见</font></center></p>

<p>　　后园中姐儿十六七，见一双胡蝶戏。香肩靠粉墙，玉指弹珠泪。唤丫鬟赶开他别处飞。</p>
<p><center><font color="teal" size="+1">蟾宫曲 ‧ 酒</font></center></p>

<p>　　酒能消闷海愁山，酒到心头，春满人间。这酒痛饮忘形，微饮忘忧，好饮忘餐。一个烦恼人乞惆似阿难，才吃了两三杯可戏如潘安。止渴消烦，透节通关；注血和颜，解暑温寒。这酒则是汉钟离的葫芦，葫芦儿里救命的灵丹！</p>
<p><center><font color="teal" size="+1">蟾宫曲 ‧ 微雪</font></center></p>

<p>　　朔风寒吹下银沙。蠹砌穿帘，拂柳惊鸦。轻若鹅毛，娇如柳絮，瘦似梨花。多应是怜贫困天教少洒，止不过庆丰年众与农家。数片琼葩，点缀槎丫。孟浩然容易寻梅，陶学士不够烹茶。</p>
<p><center><font color="teal" size="+1">雁儿落带过得胜令</font></center></p>

<p>　　叹光阴似水流，看日月如翻手。论颜回岂少年，算彭祖非长寿。恰才风雨替花愁，今日早霜降水痕收。燃指冬临夏，须臾春又秋。凝眸，尧舜殷汤纣。回头，梁唐晋汉周。</p>
<p><center><font color="teal" size="+1">梧叶儿（其一）</font></center></p>

<p>　　桃腮嫩，杏脸舒，红紫间锦模糊。春将暮，风乱鼓，落红疏。谁肯与残花做主？</p>
<p><center><font color="teal" size="+1">梧叶儿（其二）</font></center></p>

<p>　　春三月，花满枝，秋千惹绿杨丝。才蹴罢，舒玉指，摸腰儿：谁拾得鲛绡帕儿？</p>
<p><center><font color="teal" size="+1">归来乐</font></center></p>

<p>　　你看那秦代长城替别人打，汉朝陵寝被偷儿挖。魏时铜雀台，到如今无片瓦。哈哈，名利场最兜搭。班定远玉门关枉白了青丝发，马新息铜柱标抵不得明珠价。哈哈，却更有几般堪讶。</p>
<p>　　[幺]动不动说甚么玉堂金马，虚费了文园笔札。只恐怕渴死了汉相如，空落下文君再寡。哈哈，到头来都是假。总饶你事业伊周文章董贾，少不得北邙山下。哈哈，俺归去也呀。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E5%85%83%E6%9B%B2%E4%B8%89%E7%99%BE%E9%A6%96/" rel="tag"># 元曲三百首</a>
          </div>

        

          <div class="post-nav">
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_02/" rel="prev" title="元曲三百首 - 卷二">
                  <i class="fa fa-chevron-left"></i> 元曲三百首 - 卷二
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E5%8F%A4%E8%AF%97%E5%8D%81%E4%B9%9D%E9%A6%96/%E5%8F%A4%E8%AF%97%E5%8D%81%E4%B9%9D%E9%A6%96/" rel="next" title="古诗十九首">
                  古诗十九首 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
