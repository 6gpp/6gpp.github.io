<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="作者：﹝元 ‧ 关汉卿、白朴 等﹞。   凡一代有一代之文学：楚之骚、汉之赋、六代之骈语、唐之诗、宋之词、元之曲，皆所谓一代之文学，而后世莫能继焉者也。——王国维">
<meta property="og:type" content="article">
<meta property="og:title" content="元曲三百首 - 卷一">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_01/index.html">
<meta property="og:site_name" content="得月庵">
<meta property="og:description" content="作者：﹝元 ‧ 关汉卿、白朴 等﹞。   凡一代有一代之文学：楚之骚、汉之赋、六代之骈语、唐之诗、宋之词、元之曲，皆所谓一代之文学，而后世莫能继焉者也。——王国维">
<meta property="og:locale" content="zh_CN">
<meta property="article:published_time" content="2003-03-14T16:00:00.000Z">
<meta property="article:modified_time" content="2024-05-02T22:38:33.879Z">
<meta property="article:author" content="得月庵主人">
<meta property="article:tag" content="元曲三百首">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_01/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_01/","path":"诗词歌赋/元曲三百首/元曲三百首_01/","title":"元曲三百首 - 卷一"}</script>

<script class="next-config" data-name="calendar" type="application/json">""</script>
<title>元曲三百首 - 卷一 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E5%85%83%E5%A5%BD%E9%97%AE"><span class="nav-text">元好问</span></a></li><li class="nav-item nav-level-2"><a class="nav-link" href="#%E5%95%86%E8%A1%9F"><span class="nav-text">商衟</span></a></li><li class="nav-item nav-level-2"><a class="nav-link" href="#%E6%9D%A8%E6%9E%9C"><span class="nav-text">杨果</span></a></li><li class="nav-item nav-level-2"><a class="nav-link" href="#%E5%88%98%E7%A7%89%E5%BF%A0"><span class="nav-text">刘秉忠</span></a></li><li class="nav-item nav-level-2"><a class="nav-link" href="#%E6%9D%9C%E4%BB%81%E6%9D%B0"><span class="nav-text">杜仁杰</span></a></li><li class="nav-item nav-level-2"><a class="nav-link" href="#%E7%8E%8B%E5%92%8C%E5%8D%BF"><span class="nav-text">王和卿</span></a></li><li class="nav-item nav-level-2"><a class="nav-link" href="#%E7%9B%8D%E8%A5%BF%E6%9D%91"><span class="nav-text">盍西村</span></a></li><li class="nav-item nav-level-2"><a class="nav-link" href="#%E5%95%86%E6%8C%BA"><span class="nav-text">商挺</span></a></li><li class="nav-item nav-level-2"><a class="nav-link" href="#%E8%83%A1%E7%A5%97%E9%81%B9"><span class="nav-text">胡祗遹</span></a></li><li class="nav-item nav-level-2"><a class="nav-link" href="#%E5%88%98%E5%9B%A0"><span class="nav-text">刘因</span></a></li><li class="nav-item nav-level-2"><a class="nav-link" href="#%E5%BE%90%E7%90%B0"><span class="nav-text">徐琰</span></a></li><li class="nav-item nav-level-2"><a class="nav-link" href="#%E7%8E%8B%E6%81%BD"><span class="nav-text">王恽</span></a></li><li class="nav-item nav-level-2"><a class="nav-link" href="#%E5%8D%A2%E6%8C%9A"><span class="nav-text">卢挚</span></a></li><li class="nav-item nav-level-2"><a class="nav-link" href="#%E8%B5%B5%E5%B2%A9"><span class="nav-text">赵岩</span></a></li><li class="nav-item nav-level-2"><a class="nav-link" href="#%E9%99%88%E8%8D%89%E5%BA%B5"><span class="nav-text">陈草庵</span></a></li><li class="nav-item nav-level-2"><a class="nav-link" href="#%E5%85%B3%E6%B1%89%E5%8D%BF"><span class="nav-text">关汉卿</span></a></li><li class="nav-item nav-level-2"><a class="nav-link" href="#%E7%99%BD%E6%9C%B4"><span class="nav-text">白朴</span></a></li><li class="nav-item nav-level-2"><a class="nav-link" href="#%E5%A7%9A%E7%87%A7"><span class="nav-text">姚燧</span></a></li><li class="nav-item nav-level-2"><a class="nav-link" href="#%E5%88%98%E6%95%8F%E4%B8%AD"><span class="nav-text">刘敏中</span></a></li><li class="nav-item nav-level-2"><a class="nav-link" href="#%E9%A9%AC%E8%87%B4%E8%BF%9C"><span class="nav-text">马致远</span></a></li><li class="nav-item nav-level-2"><a class="nav-link" href="#%E7%8E%8B%E4%BC%AF%E6%88%90"><span class="nav-text">王伯成</span></a></li><li class="nav-item nav-level-2"><a class="nav-link" href="#%E8%B5%B5%E5%AD%9F%E9%A0%AB"><span class="nav-text">赵孟頫</span></a></li><li class="nav-item nav-level-2"><a class="nav-link" href="#%E7%8E%8B%E5%AE%9E%E7%94%AB"><span class="nav-text">王实甫</span></a></li><li class="nav-item nav-level-2"><a class="nav-link" href="#%E6%BB%95%E5%AE%BE"><span class="nav-text">滕宾</span></a></li><li class="nav-item nav-level-2"><a class="nav-link" href="#%E9%82%93%E7%8E%89%E5%AE%BE"><span class="nav-text">邓玉宾</span></a></li><li class="nav-item nav-level-2"><a class="nav-link" href="#%E5%86%AF%E5%AD%90%E6%8C%AF"><span class="nav-text">冯子振</span></a></li><li class="nav-item nav-level-2"><a class="nav-link" href="#%E6%9C%B1%E5%B8%98%E7%A7%80"><span class="nav-text">朱帘秀</span></a></li><li class="nav-item nav-level-2"><a class="nav-link" href="#%E8%B4%AF%E4%BA%91%E7%9F%B3"><span class="nav-text">贯云石</span></a></li><li class="nav-item nav-level-2"><a class="nav-link" href="#%E9%B2%9C%E4%BA%8E%E5%BF%85%E4%BB%81"><span class="nav-text">鲜于必仁</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_01/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="元曲三百首 - 卷一 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          元曲三百首 - 卷一
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-03-15 00:00:00" itemprop="dateCreated datePublished" datetime="2003-03-15T00:00:00+08:00">2003-03-15</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E6%9B%B2/" itemprop="url" rel="index"><span itemprop="name">诗词歌曲</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <blockquote>
<p>作者：﹝元 ‧ 关汉卿、白朴 等﹞。</p>
</blockquote>
<blockquote>
<p>凡一代有一代之文学：楚之骚、汉之赋、六代之骈语、唐之诗、宋之词、元之曲，皆所谓一代之文学，而后世莫能继焉者也。——王国维</p>
</blockquote>
<span id="more"></span>

<hr>

<h2 id="元好问"><a href="#元好问" class="headerlink" title="元好问"></a>元好问</h2><p><center><font color="teal" size="+1">人月圆 ‧ 卜居外家东园（其一）</font></center></p>

<p>　　重冈已隔红尘断，村落更年丰。移居要就，窗中远岫，舍后长松。十年种木，一年种谷，都付儿童。老夫惟有，醒来明月，醉后清风。</p>
<p><center><font color="teal" size="+1">人月圆 ‧ 卜居外家东园（其二）</font></center></p>

<p>　　玄都观里桃千树，花落水空流。凭君莫问，清泾浊渭，去马来牛。谢公扶病，羊昙挥涕，一醉都休。古今几度，生存华屋，零落山丘。</p>
<p><center><font color="teal" size="+1">喜春来 ‧ 春宴（其一）</font></center></p>

<p>　　春盘宜剪三生菜，春燕斜簪七宝钗。春风春酝透人怀。春宴排，齐唱喜春来。</p>
<p><center><font color="teal" size="+1">喜春来 ‧ 春宴（其二）</font></center></p>

<p>　　梅残玉靥香犹在，柳破金梢眼未开，东风和气满楼台。桃杏折，宜唱喜春来。</p>
<p><center><font color="teal" size="+1">喜春来 ‧ 春宴（其三）</font></center></p>

<p>　　梅擎残雪芳心奈，柳倚东风望眼开，温柔樽俎小楼台。红袖绕，低唱喜春来。</p>
<p><center><font color="teal" size="+1">喜春来 ‧ 春宴（其四）</font></center></p>

<p>　　携将玉友寻花寨，看褪梅妆等杏腮，休随刘阮到天台。仙洞窄，且唱喜春来。</p>
<p><center><font color="teal" size="+1">骤雨打新荷</font></center></p>

<p>　　绿叶阴浓，遍池亭水阁，偏趁凉多。海榴初绽，朵朵簇红罗。乳燕雏莺弄语，有高柳鸣蝉相和。骤雨过，珍珠乱糁，打遍新荷。人生有几？念良辰美景，休放虚过。穷通前定，何用苦张罗。命友邀宾玩赏，对芳樽浅酌低歌。且酩酊，任他两轮日月，来往如梭。</p>
<hr>

<h2 id="商衟"><a href="#商衟" class="headerlink" title="商衟"></a>商衟</h2><p><center><font color="teal" size="+1">喜春来</font></center></p>

<p>　　清香引客眠花市，艳色迷人殢酒卮。东风舞困瘦腰肢。犹未止，零落暮春时。</p>
<hr>

<h2 id="杨果"><a href="#杨果" class="headerlink" title="杨果"></a>杨果</h2><p><center><font color="teal" size="+1">小桃红 ‧ 采莲女（其一）</font></center></p>

<p>　　满城烟水月微茫，人倚兰舟唱。常记相逢若耶上。隔三湘，碧云望断空惆怅。美人笑道：莲花相似，情短藕丝长。</p>
<p><center><font color="teal" size="+1">小桃红 ‧ 采莲女（其二）</font></center></p>

<p>　　采莲人和采莲歌，柳外兰舟过，不管鸳鸯梦惊破。夜如何？有人独上江楼卧。伤心莫唱，南朝旧曲，司马泪痕多。</p>
<p><center><font color="teal" size="+1">小桃红 ‧ 采莲女（其三）</font></center></p>

<p>　　采莲湖上棹船回，风约湘裙翠。一曲琵琶数行泪，望君归，芙蓉开尽无消息。晚凉多少，红鸳白鹭，何处不双飞。</p>
<p><center><font color="teal" size="+1">小桃红 ‧ 采莲女（其四）</font></center></p>

<p>　　碧湖湖上柳阴阴，人影澄波浸，常记年时对花饮。到如今，西风吹断回文锦。羡他一对，鸳鸯飞去，残梦蓼花深。</p>
<hr>

<h2 id="刘秉忠"><a href="#刘秉忠" class="headerlink" title="刘秉忠"></a>刘秉忠</h2><p><center><font color="teal" size="+1">干荷叶（其一）</font></center></p>

<p>　　干荷叶，色苍苍，老柄风摇荡。减了清香，越添黄。都因昨夜一场霜，寂寞在秋江上。</p>
<p><center><font color="teal" size="+1">干荷叶（其二）</font></center></p>

<p>　　南高峰，北高峰，惨淡烟霞洞。宋高宗，一场空。吴山依旧酒旗风，两度江南梦。</p>
<hr>

<h2 id="杜仁杰"><a href="#杜仁杰" class="headerlink" title="杜仁杰"></a>杜仁杰</h2><p><center><font color="teal" size="+1">耍孩儿庄家不识勾阑[套数]</font></center></p>

<p>　　风调雨顺民安乐，都不似俺庄家快活。桑蚕五谷十分收，官司无甚差科。当村许下还心愿，来到城中买些纸火。正打街头过，见吊个花碌碌纸榜，不似那答儿闹穰穰人多。见一个人手撑着椽做的门，高声的叫“请请”，道：“迟来的满了无处停坐。”说道“前截儿院本调风月，背后么末敷演刘耍和”。高声叫：“赶散易得，难得的妆哈！”要了二百钱放过咱，入得门上个木坡。见层层叠叠团圞坐。抬头觑是个钟楼模样，往下觑却是人旋窝。见几个妇女向台儿上坐。又不是迎神赛社，不住的擂鼓筛锣。一个女孩儿转了几遭，不多时引出一伙。中间里一个央人货。裹着枚皂头巾顶门上插一管笔，满脸石灰更着些黑道儿抹。</p>
<p>　　知他待是如何过？浑身上下，则穿领花布直裰。念了会诗共词，说了会赋与歌，无差错。唇天口地无高下，巧语花言记许多。临绝末，道了低头撮脚，爨罢将么拨。一个妆做张太公，他改做小二哥。行行行说向城中过。见个年少的妇女向帘儿下立，那老子用意铺谋待取做老婆。教小二哥相说合，但要的豆谷米麦，问甚布绢纱罗。教太公往前那不敢往后那，抬左脚不敢抬右脚。翻来覆去由他一个。太公心下实焦燥，把一个皮棒槌则一下打做两半个。我则道脑袋天灵破，则道兴词告状，刬地大笑呵呵。则被一胞尿爆的我没奈何。刚挨刚忍更待看些儿个，枉被这驴颓笑杀我。</p>
<hr>

<h2 id="王和卿"><a href="#王和卿" class="headerlink" title="王和卿"></a>王和卿</h2><p><center><font color="teal" size="+1">一半儿 ‧ 题情（其一）</font></center></p>

<p>　　鸦翎般水鬓似刀裁，小颗颗芙蓉花额儿窄。待不梳妆怕娘左猜。不免插金钗，一半儿蓬松一半儿歪。</p>
<p><center><font color="teal" size="+1">一半儿 ‧ 题情（其二）</font></center></p>

<p>　　将来书信手指拈着，灯下姿姿观觑了。两三行字真带草。提起来越心焦，一半儿丝捋一半儿烧。</p>
<p><center><font color="teal" size="+1">醉中天 ‧ 咏大蝴蝶</font></center></p>

<p>　　挣破庄周梦，两翅架东风。三百座名园一采一个空。谁道风流种？唬杀寻芳的蜜蜂。轻轻飞动，把卖花人搧过桥东。</p>
<p><center><font color="teal" size="+1">拨不断 ‧ 大鱼</font></center></p>

<p>　　胜神鳌，夯风涛，脊梁上轻负着蓬莱岛。万里夕阳锦背高，翻身犹恨东洋小。太公怎钓？</p>
<p><center><font color="teal" size="+1">蓦山溪</font></center></p>

<p>　　冬天易晚，又早黄昏后。修竹小阑干，空倚遍寒生翠袖。萧萧宝马，何处狂游？</p>
<p>　　[幺]人已静，夜将阑，不信今宵又。大抵为人图甚么，彼此青春年幼。似恁的厮禁持，兀的不白了人头。</p>
<p>　　[女冠子]过一宵，胜九秋。且将针线，把一扇鞋儿绣。蓦听得马嘶人语，甫能来到，却又早十分殢酒。</p>
<p>　　[好观音]枉了教人深闺里候，疏狂性奄然依旧。不成器乔公事做的泄漏，衣纽不曾扣。待伊酒醒明白究。</p>
<p>　　[雁过南楼煞]问着时只办着摆手，骂着时悄不开口。放伊不过耳朵儿扭。你道不曾共外人欢偶，把你爱惜前程遥指定梅梢月儿咒。</p>
<hr>

<h2 id="盍西村"><a href="#盍西村" class="headerlink" title="盍西村"></a>盍西村</h2><p><center><font color="teal" size="+1">小桃红 ‧ 江岸水灯</font></center></p>

<p>　　万家灯火闹春桥，十里光相照。舞凤翔鸾势绝妙。可怜宵，波间涌出蓬莱岛。香烟乱飘，笙歌喧闹，飞上玉楼腰。</p>
<p><center><font color="teal" size="+1">小桃红 ‧ 杂咏（其一）</font></center></p>

<p>　　绿杨堤畔蓼花洲，可爱溪山秀。烟水茫茫晚凉后。捕鱼舟，冲开万顷玻璃皱。乱云不收，残霞妆就，一片洞庭秋。</p>
<p><center><font color="teal" size="+1">小桃红 ‧ 杂咏（其二）</font></center></p>

<p>　　淡黄杨柳月中疏，今古横塘路。为问萧郎在何处？近来书，一帆又下潇湘去。试问别后，软绡红泪，多似露荷珠。</p>
<p><center><font color="teal" size="+1">小桃红 ‧ 客船晚烟</font></center></p>

<p>　　绿云冉冉锁清湾，香彻东西岸。官课今年九分办。厮追攀，渡头买得新鱼雁。杯盘不干，欢欣无限，忘了大家难。</p>
<hr>

<h2 id="商挺"><a href="#商挺" class="headerlink" title="商挺"></a>商挺</h2><p><center><font color="teal" size="+1">潘妃曲（其一）</font></center></p>

<p>　　戴月披星耽惊怕，久立纱窗下。等候他，蓦听得门外地皮儿踏。只道是冤家，原来风动荼䕷架。</p>
<p><center><font color="teal" size="+1">潘妃曲（其二）</font></center></p>

<p>　　闷酒将来刚刚咽，欲饮先浇奠。频祝愿，普天下心厮爱早团圆。谢神天，教俺也频频的勤相见。</p>
<p><center><font color="teal" size="+1">潘妃曲（其三）</font></center></p>

<p>　　肠断关山传情字，无限伤春事。因他憔悴死，只怕傍人问着时。口儿里强推辞，怎瞒得唐裙。</p>
<hr>

<h2 id="胡祗遹"><a href="#胡祗遹" class="headerlink" title="胡祗遹"></a>胡祗遹</h2><p><center><font color="teal" size="+1">一半儿</font></center></p>

<p>　　败荷减翠菊添黄，梨叶翻红梧叶苍。绣被不禁昨夜凉。酿秋光，一半儿西风一半儿霜。</p>
<p><center><font color="teal" size="+1">阳春曲 ‧ 春景（其一）</font></center></p>

<p>　　几支红雪墙头杏，数点青山屋上屏。一春能得几晴明？三月景，宜醉不宜醒。</p>
<p><center><font color="teal" size="+1">阳春曲 ‧ 春景（其二）</font></center></p>

<p>　　残花酝酿蜂儿蜜，细雨调和燕子泥。绿窗春睡觉来迟。谁唤起？窗外晓莺啼。</p>
<p><center><font color="teal" size="+1">沉醉东风 ‧ 赠妓朱帘秀</font></center></p>

<p>　　锦织江边翠竹，绒穿海上明珠。月淡时，风清处，都隔断落红尘土。一片闲云任卷舒，挂尽朝云暮雨。</p>
<hr>

<h2 id="刘因"><a href="#刘因" class="headerlink" title="刘因"></a>刘因</h2><p><center><font color="teal" size="+1">人月圆</font></center></p>

<p>　　茫茫大块洪炉里，何物不寒灰。古今多少，荒烟废垒，老树遗台。太行如砺，黄河如带，等是尘埃。不须更叹，花开花落，春去春来。</p>
<hr>

<h2 id="徐琰"><a href="#徐琰" class="headerlink" title="徐琰"></a>徐琰</h2><p><center><font color="teal" size="+1">蟾宫曲 ‧ 晓起</font></center></p>

<p>　　恨无端报晓何忙，唤却金乌，飞上扶桑。正好欢娱，不防分散，渐觉凄凉。好良宵添数刻争甚短长？喜时节闰一更差甚阴阳！惊却鸳鸯，拆散鸾凰；犹恋香衾，懒下牙床。</p>
<hr>

<h2 id="王恽"><a href="#王恽" class="headerlink" title="王恽"></a>王恽</h2><p><center><font color="teal" size="+1">双鸳鸯 ‧ 柳圈辞</font></center></p>

<p>　　问春工，二分空，流水桃花飏晓风。欲送春愁何处去，一环清影到湘东。</p>
<p><center><font color="teal" size="+1">黑漆弩 ‧ 游金山寺</font></center></p>

<p>　　邻曲子严伯昌，尝以《黑漆弩》侑酒。省郎仲先谓余曰：“词虽佳，曲名似未雅。若就以‘江南烟雨’目之，何如？”予曰：“昔东坡作《念奴》曲，后人爱之，易其名曰‘酹江月’，其谁曰不然？”仲先因请余效颦，遂追赋《游金山寺》一阕，倚其声而歌之。昔汉儒家畜声伎，唐人例有音学，而今之乐府，用力多而难为工。纵使有成，未免笔墨劝淫为侠耳。渠辈年少气锐，渊源正学，不致费日力于此也。其词曰：</p>
<p>　　苍波万顷孤岑矗，是一片水面上天竺。金鳌头满咽三杯，吸尽江山浓绿。蛟龙虑恐下燃犀，风起浪翻如屋。任夕阳归棹纵横，待偿我平生不足。</p>
<p><center><font color="teal" size="+1">平湖乐</font></center></p>

<p>　　采菱人语隔秋烟，波静如横练。入手风光莫流转。共留连，画船一笑春风面。江山信美，终非吾土。问何日是归年？</p>
<p><center><font color="teal" size="+1">平湖乐 ‧ 尧庙秋社</font></center></p>

<p>　　社坛烟淡散林鸦，把酒观多稼。霹雳弦争斗高下，笑喧哗，壤歌亭外山如画。朝来致有，西山爽气，不羡日夕佳。</p>
<hr>

<h2 id="卢挚"><a href="#卢挚" class="headerlink" title="卢挚"></a>卢挚</h2><p><center><font color="teal" size="+1">沉醉东风 ‧ 秋景</font></center></p>

<p>　　挂绝壁枯松倒倚，落残霞孤鹜齐飞。四围不尽山，一望无穷水。散西风满天秋意。夜静云帆月影低，载我在潇湘画里。</p>
<p><center><font color="teal" size="+1">寿阳曲 ‧ 别珠帘秀</font></center></p>

<p>　　才欢悦，早间别，痛煞煞好难割舍。画船儿载将春去也，空留下半江明月。</p>
<p><center><font color="teal" size="+1">蟾宫曲 ‧ 邺下怀古</font></center></p>

<p>　　笑征西伏枥悲吟，才鼎足功成，铜爵春深。敕勒歌残，无愁梦断，明月西沉。算只有韩家昼锦，对家山辉映来今。乔木空林，几度西风，感慨登临。</p>
<p><center><font color="teal" size="+1">沉醉东风 ‧ 闲居</font></center></p>

<p>　　恰离了绿水青山那答，早来到竹篱茅舍人家。野花路畔开，村酒槽头榨。直吃的欠欠答答，醉了山童不劝咱，白发上黄花乱插。</p>
<p><center><font color="teal" size="+1">蟾宫曲</font></center></p>

<p>　　沙三、伴哥来嗏，两脚青泥，只为捞虾。太公庄上，杨柳阴中，磕破西瓜。小二哥昔涎剌塔，碌轴上渰着个琵琶。看荞麦开花，绿豆生芽。无是无非，快活煞庄家。</p>
<p><center><font color="teal" size="+1">蟾宫曲 ‧ 商女</font></center></p>

<p>　　水笼烟明月笼沙，淅沥秋风，哽咽鸣笳。闷倚篷窗，动江天两岸芦花。飞鹜鸟青山落霞，宿鸳鸯锦浪淘沙。一曲琵琶，泪湿青衫，恨满天涯。</p>
<p><center><font color="teal" size="+1">蟾宫曲 ‧ 长沙怀古</font></center></p>

<p>　　朝瀛洲暮舣湖滨，向衡麓寻诗，湘水寻春。泽国纫兰，汀洲搴若，谁与招魂？空目断苍梧暮云，黯黄陵宝瑟凝尘。世态纷纷，千古长沙，几度谪臣？</p>
<p><center><font color="teal" size="+1">水仙子 ‧ 西湖</font></center></p>

<p>　　湖山佳处那些儿，恰到轻寒微雨时。东风懒倦催春事。嗔垂杨袅绿丝，海棠花偷抹胭脂。任吴岫眉尖恨，厌钱塘江上词。是个妒色的西施。</p>
<p><center><font color="teal" size="+1">蟾宫曲</font></center></p>

<p>　　想人生七十犹稀，百岁光阴，先过了三十。七十年间，十岁顽童，十载尪羸。五十岁除分昼黑，刚分得一半儿白日。风雨相催，兔走乌飞。仔细沉吟，都不如快活了便宜。</p>
<hr>

<h2 id="赵岩"><a href="#赵岩" class="headerlink" title="赵岩"></a>赵岩</h2><p><center><font color="teal" size="+1">喜春来过普天乐</font></center></p>

<p>　　琉璃殿暖香浮细，翡翠帘深卷燕迟。夕阳芳草小亭西，间纳履，见十二个粉蝶儿飞。一个恋花心，一个搀春意。一个翩翩粉翅，一个乱点罗衣。一个掠草飞，一个穿帘戏。一个赶过杨花西园里睡，一个与游人步步相随。一个拍散晚烟，一个贪欢嫩蕊。那一个与祝英台梦里为期。</p>
<hr>

<h2 id="陈草庵"><a href="#陈草庵" class="headerlink" title="陈草庵"></a>陈草庵</h2><p><center><font color="teal" size="+1">山坡羊（其一）</font></center></p>

<p>　　晨鸡初叫，昏鸦争噪，那个不去红尘闹？路遥遥，水迢迢，功名尽在长安道。今日少年明日老。山，依旧好；人，憔悴了。</p>
<p><center><font color="teal" size="+1">山坡羊（其二）</font></center></p>

<p>　　伏低伏弱，装呆装落，是非犹自来着莫。任从他，待如何？天公尚有妨农过，蚕怕雨寒苗怕火。阴，也是错；晴，也是错。</p>
<p><center><font color="teal" size="+1">山坡羊（其三）</font></center></p>

<p>　　愁眉紧皱，仙方可救：刘伶对向亲传授。满怀忧，一时愁，锦封未拆香先透，物换不如人世有。朝，也媚酒。昏，也媚酒。</p>
<p><center><font color="teal" size="+1">山坡羊（其四）</font></center></p>

<p>　　江山如画，茅檐低厦，妇蚕缫婢织红奴耕稼。务桑麻，捕鱼虾。渔樵见了无别话，三国鼎分牛继马。兴，休羡他。亡，休羡他。</p>
<hr>

<h2 id="关汉卿"><a href="#关汉卿" class="headerlink" title="关汉卿"></a>关汉卿</h2><p><center><font color="teal" size="+1">四块玉 ‧ 闲适（其一）</font></center></p>
　　
　　旧酒投，新醅泼，老瓦盆边笑呵呵。共山僧野叟闲吟和。他出一对鸡，我出一个鹅，闲快活。

<p><center><font color="teal" size="+1">四块玉 ‧ 闲适（其二）</font></center></p>

<p>　　南亩耕，东山卧，世态人情经历多。闲将往事思量过。贤的是他，愚的是我，争甚么！</p>
<p><center><font color="teal" size="+1">四块玉 ‧ 别情</font></center></p>

<p>　　自送别，心难舍。一点相思几时绝，凭阑袖拂杨花雪。溪又斜，山又遮，人去也。</p>
<p><center><font color="teal" size="+1">碧玉箫（其一）</font></center></p>

<p>　　秋景堪题，红叶满山溪。松径偏宜，黄菊绕东篱。正清樽斟泼醅，有白衣劝酒杯。官品极，到底成何济！归，学取他渊明醉。</p>
<p><center><font color="teal" size="+1">碧玉箫（其二）</font></center></p>

<p>　　席上尊前，衾枕奈无缘。柳底花边，诗曲已多年。向人前未敢言，自心中祷告天。情意坚，每日空相见。天，甚时节成姻眷？</p>
<p><center><font color="teal" size="+1">梧叶儿 ‧ 别情</font></center></p>

<p>　　别离易，相见难，何处锁雕鞍？春将去，人未还。这期间，殃及煞愁眉泪眼。</p>
<p><center><font color="teal" size="+1">大德歌 ‧ 冬</font></center></p>

<p>　　雪粉华，舞梨花，再不见烟村四五家。密洒堪图画，看疏林噪晚鸦。黄芦掩映清江下，斜揽着钓鱼槎。</p>
<p><center><font color="teal" size="+1">一枝花 ‧ 不伏老[套数]（节选）</font></center></p>

<p>　　我是个蒸不烂、煮不熟、捶不扁、炒不爆、响当当一粒铜豌豆，恁子弟每谁教你钻入他锄不断、斫不下、解不开、顿不脱慢腾腾千层锦套头。我玩的是梁园月，饮的是东京酒，赏的是洛阳花，攀的是章台柳。我也会围棋、会蹴鞠、会打围、会插科、会歌舞，会吹弹、会咽作、会吟诗、会双陆。你便是落了我牙、歪了我口、瘸了我腿、折了我手，天赐与我这几般儿歹症候，尚兀自不肯休。则除是阎王亲自唤，神鬼自来勾，三魂归地府，七魄丧冥幽。天哪，那其间才不向烟花路儿上走。</p>
<p><center><font color="teal" size="+1">碧玉箫 ‧ 笑语喧哗</font></center></p>

<p>　　笑语喧哗，墙内甚人家？度柳穿花，院后那娇娃。媚孜孜整绛纱，颤巍巍插翠花。可喜煞，巧笔难描画。他，困倚在秋千架。</p>
<p><center><font color="teal" size="+1">普天乐 ‧ 虚意谢诚</font></center></p>

<p>　　东阁玳筵开，不强如西厢和月等。红娘来请：“万福先生。”“请”字儿未出声，“去”字儿连忙应。下功夫将额颅十分挣，酸溜溜螯得牙疼。茶饭未成，陈仓老米，满瓮蔓菁。</p>
<p><center><font color="teal" size="+1">一半儿 ‧ 题情</font></center></p>

<p>　　碧纱窗外静无人，跪在床前忙要亲。骂了个“负心”回转身。虽是我话儿嗔，一半儿推辞一半儿肯。</p>
<p><center><font color="teal" size="+1">沉醉东风</font></center></p>

<p>　　咫尺的天南地北，霎时间月缺花飞。手执着饯行杯，眼阁着别离泪。刚道得声“保重将息”，痛煞煞教人舍不得。“好去者望前程万里。”</p>
<hr>

<h2 id="白朴"><a href="#白朴" class="headerlink" title="白朴"></a>白朴</h2><p><center><font color="teal" size="+1">醉中天 ‧ 佳人脸上黑痣</font></center></p>

<p>　　疑是杨妃在，怎脱马嵬灾。曾与明皇捧砚来，美脸风流杀。叵奈挥毫李白，觑着娇态，洒松烟点破桃腮。</p>
<p><center><font color="teal" size="+1">沉醉东风 ‧ 渔父词</font></center></p>

<p>　　黄芦岸白渡口，绿杨堤红蓼滩头。虽无刎颈交，却有忘机友。点秋江白鹭沙鸥。傲杀人间万户侯，不识字烟波钓叟。</p>
<p><center><font color="teal" size="+1">阳春曲 ‧ 题情（其一）</font></center></p>

<p>　　轻拈斑管书心事。细析银笺写恨词，可怜不惯害相思。则被个肯字儿，迤逗我许多时。</p>
<p><center><font color="teal" size="+1">阳春曲 ‧ 题情（其二）</font></center></p>

<p>　　从来好事天生俭，自古瓜儿苦后甜。奶娘催逼紧拘钳，甚是严，越间阻越情忺。</p>
<p><center><font color="teal" size="+1">阳春曲 ‧ 题情（其三）</font></center></p>

<p>　　笑将红袖遮银烛，不放才郎夜看书。相儇相抱取欢娱。止不过迭应举，及第待何如。</p>
<p><center><font color="teal" size="+1">驻马听 ‧ 吹</font></center></p>

<p>　　裂石穿云，玉管且横清更洁。霜天沙漠，鹧鸪风里欲偏斜。凤凰台上暮云遮，梅花惊作黄昏雪。人静也，一声吹落江楼月。</p>
<p><center><font color="teal" size="+1">天净沙 ‧ 春</font></center></p>

<p>　　春山暖日和风，阑干楼阁帘栊。杨柳秋千院中。啼莺舞燕，小桥流水飞红。</p>
<p><center><font color="teal" size="+1">天净沙 ‧ 秋</font></center></p>

<p>　　孤村落日残霞，轻烟老树寒鸦。一点飞鸿影下。青山绿水，白草红叶黄花。</p>
<p><center><font color="teal" size="+1">庆东原（其一）</font></center></p>

<p>　　忘忧草，含笑花，劝君闻早冠宜挂。那里也能言陆贾？那里也良谋子牙？那里也豪气张华？千古是非心，一夕渔樵话。</p>
<p><center><font color="teal" size="+1">庆东原（其二）</font></center></p>

<p>　　暖日宜乘轿，春风宜信马。恰寒食有二百处秋千架。对人娇杏花，扑人飞柳花，迎人笑桃花。来往画船边，招飐青旗挂。</p>
<p><center><font color="teal" size="+1">阳春曲 ‧ 知几（其一）</font></center></p>

<p>　　知荣知辱牢缄口，谁是谁非暗点头。书丛里淹留。闲袖手，贫煞也风流。</p>
<p><center><font color="teal" size="+1">阳春曲 ‧ 知几（其二）</font></center></p>

<p>　　今朝有酒今朝醉，且尽樽前有限杯。回头沧海又尘飞。日月疾，白发故人稀。</p>
<p><center><font color="teal" size="+1">阳春曲 ‧ 知几（其三）</font></center></p>

<p>　　不因酒困因诗困，常被吟魂恼醉魂。四时风月一闲身。无用人，诗酒乐天真。</p>
<p><center><font color="teal" size="+1">阳春曲 ‧ 知几（其四）</font></center></p>

<p>　　张良辞汉全身计，范蠡归湖远害机。乐山乐水总相宜。君细推，今古几人知。</p>
<hr>

<h2 id="姚燧"><a href="#姚燧" class="headerlink" title="姚燧"></a>姚燧</h2><p><center><font color="teal" size="+1">凭阑人 ‧ 寄征衣</font></center></p>

<p>　　欲寄君衣君不还，不寄君衣君又寒。寄与不寄间，妾身千万难。</p>
<p><center><font color="teal" size="+1">醉高歌 ‧ 感怀</font></center></p>

<p>　　十年燕月歌声，几点吴霜鬓影。西风吹起鲈鱼兴，已在桑榆暮景。</p>
<p><center><font color="teal" size="+1">寿阳曲</font></center></p>

<p>　　贵妃亲擎砚，力士与脱靴。御调羹就飧不谢。醉模糊将吓蛮书便写。写着甚“杨柳岸晓风残月”。</p>
<p><center><font color="teal" size="+1">黑漆弩</font></center></p>

<p>　　吴子寿席上赋。丁亥中秋遐观堂对月，客有歌《黑漆弩》者，余嫌其与月不相涉，故改赋呈雪崖使君。</p>
<p>　　青冥风露乘鸾女，似怪我白发如许。问姮娥不嫁空留，好在朱颜千古。笑停云老子人豪，过信少陵诗语。更何消斫桂婆娑，早已有吴刚挥斧。</p>
<hr>

<h2 id="刘敏中"><a href="#刘敏中" class="headerlink" title="刘敏中"></a>刘敏中</h2><p><center><font color="teal" size="+1">黑漆弩 ‧ 村居遣兴</font></center></p>

<p>　　长巾阔领深村住，不识我唤作伧父。掩白沙翠竹柴门，听彻秋来夜雨。闲将得失思量，往事水流东去。便宜教画却凌烟，甚是功名了处？</p>
<hr>

<h2 id="马致远"><a href="#马致远" class="headerlink" title="马致远"></a>马致远</h2><p><center><font color="teal" size="+1">金字经 ‧ 樵隐</font></center></p>

<p>　　担挑山头月，斧磨石上苔。且做樵夫隐去来。柴！买臣安在哉？空岩外，老了栋梁材。</p>
<p><center><font color="teal" size="+1">寿阳曲（其一）</font></center></p>

<p>　　云笼月，风弄铁，两般儿助人凄切。剔银灯欲将心事写，长吁气一声吹灭。</p>
<p><center><font color="teal" size="+1">寿阳曲（其二）</font></center></p>

<p>　　人初静，月正明，纱窗外玉梅斜映。梅花笑人偏弄影，月沉时一般孤零。</p>
<p><center><font color="teal" size="+1">寿阳曲 ‧ 远浦帆归</font></center></p>

<p>　　夕阳下，酒旆闲，两三航未曾着岸。落花水香茅舍晚，断桥头卖鱼人散。</p>
<p><center><font color="teal" size="+1">天净沙 ‧ 秋思</font></center></p>

<p>　　枯藤老树昏鸦，小桥流水人家。古道西风瘦马。夕阳西下，断肠人在天涯。</p>
<p><center><font color="teal" size="+1">金字经</font></center></p>

<p>　　夜来西风里，九天雕鹗飞。困煞中原一布衣。悲，故人知未知？登楼意，恨无上天梯。</p>
<p><center><font color="teal" size="+1">四块玉 ‧ 紫芝路</font></center></p>

<p>　　雁北飞，人北望，抛闪煞明妃也汉君王。小单于把盏呀剌剌唱。青草畔有收酪牛，黑河边有扇尾羊。他只是思故乡。</p>
<p><center><font color="teal" size="+1">四块玉 ‧ 浔阳江</font></center></p>

<p>　　送客时，秋江冷，商女琵琶断肠声。可知道司马和愁听。月又明，酒又酲，客乍醒。</p>
<p><center><font color="teal" size="+1">蟾宫曲 ‧ 叹世</font></center></p>

<p>　　咸阳百二山河，两字功名，几阵干戈。项废东吴，刘兴西蜀，梦说南柯。韩信功兀的般证果？蒯通言那里是风魔？成也萧何，败也萧何，醉了由他。</p>
<p><center><font color="teal" size="+1">夜行船 ‧ 秋思[套数]</font></center></p>

<p>　　百岁光阴一梦蝶，重回首往事堪嗟。昨日春来，今朝花谢，急罚盏夜阑灯灭。</p>
<p>　　[乔木查]想秦宫汉阙，都做了蓑草牛羊野。不恁么渔樵无话说。纵荒坟横断碑，不辨龙蛇。</p>
<p>　　[庆宣和]投至狐踪与兔穴，多少豪杰。鼎足三分半腰折，魏耶？晋耶？</p>
<p>　　[落梅风]天教富，莫太奢。无多时好天良夜。看钱奴硬将心似铁，空辜负锦堂风月。</p>
<p>　　[风入松]眼前红日又西斜，疾似下坡车。晓来清镜添白雪，上床与鞋履相别。莫笑鸠巢计拙，葫芦提一向装呆。</p>
<p>　　[拨不断]利名竭，是非绝。红尘不向门前惹，绿树偏宜屋角遮，青山正补墙头缺，竹篱茅舍。</p>
<p>　　[离亭宴煞]蛩吟一觉方宁贴，鸡鸣万事无休歇。争名利何年是彻。密匝匝蚁排兵，乱纷纷蜂酿蜜，闹攘攘蝇争血。裴公绿野堂，陶令白莲社。爱秋来时那些：和露摘黄花，带霜烹紫蟹，煮酒烧红叶，人生有限杯，几个登高节。嘱咐俺顽童记者：便北海探吾来，道东篱醉了也。</p>
<p><center><font color="teal" size="+1">赏花时 ‧ 掬水月在手[套数]</font></center></p>

<p>　　古镜当天秋正磨，玉露瀼瀼寒渐多。星斗灿银河。泉澄潦净，仙桂影婆娑。</p>
<p>　　[幺]不觉楼头二鼓过，慢撒金莲鸣玉珂。离香阁，近花科。丫鬟唤我：“渴睡也，去来呵。”</p>
<p>　　[赚煞]紧相催，闲笃磨，快道与茶茶嬷嬷：“宝鉴妆奁准备着，就这月华明乘兴梳裹。”喜无那。非是咱风魔，伸玉指盆池内蘸绿波。刚绰起半撮，小梅香也歇和，分明掌上见嫦娥。</p>
<p><center><font color="teal" size="+1">拨不断（其一）</font></center></p>
　　
　　叹寒儒，谩读书，读书须索题桥柱。题柱虽乘驷马车，乘车谁买《长门赋》？且看了长安回去。

<p><center><font color="teal" size="+1">拨不断（其二）</font></center></p>

<p>　　立峰峦，脱簪冠，夕阳倒影松阴乱。太液澄虚月影宽，海风汗漫云霞断。醉眠时小童休唤。</p>
<p><center><font color="teal" size="+1">清江引 ‧ 野兴</font></center></p>

<p>　　西村日长人事少，一个新蝉噪。恰待葵花开，又早蜂儿闹。高枕上梦随蝶去了。</p>
<p><center><font color="teal" size="+1">拨不断</font></center></p>

<p>　　布衣中，问英雄，王图霸业成何用？禾黍高低六代宫，楸梧远近千官塚。一场噩梦。</p>
<hr>

<h2 id="王伯成"><a href="#王伯成" class="headerlink" title="王伯成"></a>王伯成</h2><p><center><font color="teal" size="+1">赠长春宫雪庵学士[摘调]</font></center></p>

<p>　　莫苦求，休强揽。莫教邂逅遭坑陷。恐哉笞杖徒流绞，慎矣公侯伯子男。争夸炫，千钟美禄，一品高衔？</p>
<hr>

<h2 id="赵孟頫"><a href="#赵孟頫" class="headerlink" title="赵孟頫"></a>赵孟頫</h2><p><center><font color="teal" size="+1">仙吕 ‧ 后庭花</font></center></p>

<p>　　清溪一叶舟，芙蓉两岸秋。采菱谁家女，歌声起暮鸥。乱云愁，满头风雨，戴荷叶归去休。</p>
<hr>

<h2 id="王实甫"><a href="#王实甫" class="headerlink" title="王实甫"></a>王实甫</h2><p><center><font color="teal" size="+1">十二月过尧民歌 ‧ 别情</font></center></p>

<p>　　自别后遥山隐隐，更那堪远水粼粼。见杨柳飞绵滚滚，对桃花醉脸醺醺。透内阁香风阵阵，掩重门暮雨纷纷。怕黄昏忽地又黄昏，不销魂怎地不销魂。新啼痕压旧啼痕，断肠人忆断肠人。今春，香肌瘦几分？缕带宽三寸。</p>
<hr>

<h2 id="滕宾"><a href="#滕宾" class="headerlink" title="滕宾"></a>滕宾</h2><p><center><font color="teal" size="+1">普天乐（其一）</font></center></p>

<p>　　朔风寒，彤云密。雪花飞处，落尽江梅。快意杯，蒙头被。一枕无何安然睡，叹邙山坏墓折碑。狐狼满眼，英雄袖手，归去来兮。</p>
<p><center><font color="teal" size="+1">普天乐（其二）</font></center></p>

<p>　　柳丝柔，莎茵细。数枝红杏，闹出墙围。院宇深，秋千系。好雨初晴东郊媚，看儿孙月下扶犁。黄尘意外，青山眼里，归去来兮。</p>
<hr>

<h2 id="邓玉宾"><a href="#邓玉宾" class="headerlink" title="邓玉宾"></a>邓玉宾</h2><p><center><font color="teal" size="+1">叨叨令 ‧ 道情（其一）</font></center></p>

<p>　　想这堆金积玉平生害，男婚女嫁风流债。鬓边霜头上雪是阎王怪，求功名贪富贵今何在？您省的也么哥，您省的也么哥？寻个主人翁早把茅庵盖。</p>
<p><center><font color="teal" size="+1">叨叨令 ‧ 道情（其二）</font></center></p>

<p>　　白云深处青山下，茅庵草舍无冬夏。闲来几句渔樵话，困来一枕葫芦架。您省的也么哥，您省的也么哥？煞强如风波千丈担惊怕。</p>
<p><center><font color="teal" size="+1">南吕 ‧ 一枝花[套数]</font></center></p>

<p>　　连云栈上马去了衔，乱石滩里舟绝了缆。取骊龙颏下珠，饮鸩鸟酒中酣。阔论高谈，是一个无斤两的风月担，蝜蝂虫般舍命的贪。此事都谙，从今日为头罢参。</p>
<p>　　〔梁州第七〕俺只待学圣人问礼于老聃，遇钟离度脱淮南，就虚无养个真恬淡。一任教春花秋月，暮四朝三，蜂衙蚁阵，虎窟龙潭。阑纷纷的尽入包涵，只是这个舞东风的宽袖蓝衫。两轮日月是俺这长明朗不灭的灯龛，万里山川是俺这无尽藏长生药篮，一合乾坤是俺这养全真的无漏仙庵。可堪，这些儿钝憨，比英雄回首心无憾。没是待雷破柱落奸胆，不如将万古烟霞付一簪，俯仰无惭。</p>
<p>　　〔随煞〕七颠八倒人谁敢，把这坎位离宫对勘的嵓。火候抽添有时暂，修行的好味甘。更把这谈玄口缄，什么细雨斜风哨得着俺！</p>
<hr>

<h2 id="冯子振"><a href="#冯子振" class="headerlink" title="冯子振"></a>冯子振</h2><p><center><font color="teal" size="+1">鹦鹉曲 ‧ 赤壁怀古</font></center></p>

<p>　　茅庐诸葛亲曾住，早赚出抱膝梁父。笑谈间汉鼎三分，不记得南阳耕雨。叹西风卷尽豪华，往事大江东去。彻如今话说渔樵，算也是英雄了处。</p>
<p><center><font color="teal" size="+1">鹦鹉曲 ‧ 农夫渴雨</font></center></p>

<p>　　年年牛背扶犁住，近日最懊恼杀农夫。稻苗肥恰待抽花，渴煞青天雷雨。恨残霞不近人情，截断玉虹南去。望人间三尺甘霖，看一片闲云起处[8]。</p>
<p><center><font color="teal" size="+1">鹦鹉曲 ‧ 野渡新晴</font></center></p>

<p>　　孤村三两人家住，终日对野叟田父。说今朝绿水平桥，昨日溪南新雨。碧天边云归岩穴，白鹭一行飞去。便芒鞋竹杖行春，问底是青帘舞处。</p>
<p><center><font color="teal" size="+1">鹦鹉曲 ‧ 忆西湖</font></center></p>

<p>　　吴侬生长西湖住，舣画舫听棹歌父。苏堤万柳春残，曲院风荷番雨。草萋萋一道腰裙，软绿断桥斜去。判兴亡说向林逋，醉梅屋梅梢偃处。</p>
<p><center><font color="teal" size="+1">鹦鹉曲 ‧ 夷门怀古</font></center></p>

<p>　　人生只合梁园住，快活煞几个白头父。指他家五辈风流，睡足胭脂坡雨。[幺]说宣和锦片繁华，辇路看元宵去。马行街直转州桥，相国寺灯楼几处。</p>
<p><center><font color="teal" size="+1">鹦鹉曲 ‧ 渔父</font></center></p>

<p>　　沙鸥滩鹭褵依住，镇日坐钓叟纶父。趁斜阳晒网收竿，又是南风催雨。[幺]绿杨堤忘系孤桩，白浪打将船去。想明朝月落潮平，在掩映芦花浅处。</p>
<p><center><font color="teal" size="+1">鹦鹉曲 ‧ 都门感旧</font></center></p>

<p>　　都门花月蹉跎住，恰做了白发伧父。酒微醒曲榭回廊，忘却天街酥雨。[幺]晓钟残红被留温，又逐马蹄声去。恨无题亭影楼心，画不就愁城惨处。</p>
<hr>

<h2 id="朱帘秀"><a href="#朱帘秀" class="headerlink" title="朱帘秀"></a>朱帘秀</h2><p><center><font color="teal" size="+1">寿阳曲 ‧ 答卢疏斋</font></center></p>

<p>　　山无数，烟万缕，憔悴煞玉堂人物。倚篷窗一身儿活受苦，恨不得随大江东去。</p>
<hr>

<h2 id="贯云石"><a href="#贯云石" class="headerlink" title="贯云石"></a>贯云石</h2><p><center><font color="teal" size="+1">小梁州 ‧ 秋</font></center></p>

<p>　　芙蓉映水菊花黄，满目秋光。枯荷叶底鹭鸶藏。金风荡，飘动桂枝香。雷峰塔畔登高望，见钱塘一派长江。湖水清，江潮漾，天边斜月，新雁两三行。</p>
<p><center><font color="teal" size="+1">蟾宫曲 ‧ 送春</font></center></p>

<p>　　问东君何处天涯？落日啼鹃，流水落花。淡淡遥山，萋萋芳草，隐隐残霞。随柳絮吹归那答？趁游丝惹在谁家？倦理琵琶，人倚秋千，月照窗纱。</p>
<p><center><font color="teal" size="+1">清江引 ‧ 惜别（其一）</font></center></p>

<p>　　若还与他相见时，道个真传示：不是不修书，不是无才思，绕清江买不得天样纸！</p>
<p><center><font color="teal" size="+1">清江引 ‧ 惜别（其二）</font></center></p>

<p>　　玉人泣别声渐杳，无语伤怀抱。寂寞武陵源，细雨连芳草，都被他带将春去了。</p>
<p><center><font color="teal" size="+1">清江引 ‧ 立春</font></center></p>

<p>　　金钗影摇春燕斜，木杪生春叶。水塘春始波，火候春初热。土牛儿载将春到也。</p>
<p><center><font color="teal" size="+1">殿前欢</font></center></p>

<p>　　隔帘听，几番风送卖花声。夜来微雨天阶净。小院闲庭，轻寒翠袖生。穿芳径，十二阑干凭。杏花疏影，杨柳新晴。</p>
<p><center><font color="teal" size="+1">塞鸿秋 ‧ 代人作</font></center></p>

<p>　　战西风几点宾鸿至，感起我南朝千古伤心事。展花笺欲写几句知心事，空教我停霜毫半晌无才思。往常得兴时，一扫无瑕疵。今日个病恹恹刚写下两个相思字。</p>
<p><center><font color="teal" size="+1">红绣鞋</font></center></p>

<p>　　挨着靠着云窗同坐，偎着抱着月枕双歌。听着数着愁着怕着早四更过。四更过情未足，情未足夜如梭。天哪，更闰一更儿妨甚么！</p>
<p><center><font color="teal" size="+1">寿阳曲</font></center></p>

<p>　　新秋至，人乍别，顺长江水流残月。悠悠画船东去也，这思量起头儿一夜。</p>
<p><center><font color="teal" size="+1">清江引 ‧ 咏梅</font></center></p>

<p>　　芳心对人娇欲说，不忍轻轻折。溪桥淡淡烟，茅舍澄澄月。包藏几多春意也。</p>
<p><center><font color="teal" size="+1">殿前欢</font></center></p>

<p>　　怕秋来，怕秋来秋绪感秋怀。扫空阶落叶西风外。独立苍苔，看黄花谩自开。人安在？还不彻相思债。朝云暮雨，都变了梦里阳台。</p>
<p><center><font color="teal" size="+1">清江引</font></center></p>

<p>　　狂风一春十占九，摇撼花枝瘦。沙摧杏脸愁，土蚀桃腮皱。阑珊了一株金线柳。</p>
<p><center><font color="teal" size="+1">金字经</font></center></p>

<p>　　泪溅描金袖，不知心为谁。芳草萋萋人未归。期，一春鱼雁稀。人憔悴，愁堆八字眉。</p>
<p><center><font color="teal" size="+1">红绣鞋 ‧ 痛饮</font></center></p>

<p>　　东村醉西村依旧，今日醒来日扶头。直吃得海枯石烂恁时休。将屠龙剑、钓鳌钩，遇知音都去做酒。</p>
<hr>

<h2 id="鲜于必仁"><a href="#鲜于必仁" class="headerlink" title="鲜于必仁"></a>鲜于必仁</h2><p><center><font color="teal" size="+1">普天乐 ‧ 平沙落雁</font></center></p>

<p>　　稻粱收，菰蒲秀，山光凝暮，江影涵秋。潮平远水宽，天阔孤帆瘦。雁阵惊寒埋云岫，下长空飞满沧州。西风渡头，斜阳岸口，不尽诗愁。</p>
<p><center><font color="teal" size="+1">折桂令 ‧ 卢沟晓月</font></center></p>

<p>　　出都门鞭影摇红。山色空濛，林影玲珑。桥俯危波，车通远塞，栏依长空。起宿霭千寻卧龙，掣流云万丈垂虹。路杳疏钟，似蚁行人，如步蟾宫。</p>
<p><center><font color="teal" size="+1">普天乐 ‧ 潇湘夜雨</font></center></p>

<p>　　白蘋洲，黄芦岸。密云堆冷，乱雨飞寒。渔人罢钓归，客子推篷看。浊浪排空孤灯灿，想鼋鼍出没其间。魂消闷颜，愁舒倦眼，何处家山？</p>
<p><center><font color="teal" size="+1">折桂令 ‧ 苏学士</font></center></p>

<p>　　叹坡仙奎宿煌煌。俊赏苏杭，淡笑琼黄。月冷乌台，风清赤壁，荣辱俱忘。侍玉皇金莲夜光，醉朝云翠袖春香。半世疏狂，一笔龙蛇，千古文章。</p>
<p><center><font color="teal" size="+1">折桂令 ‧ 玉泉垂虹</font></center></p>

<p>　　跨寒流低吸长川。截断生绢，界破苍烟。噀壁琼珠，悬空素练，泻月金笺。惊翠嶂分开玉田，似银河飞下瑶天。振鹭腾猿，来往游人，气宇凌仙。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E5%85%83%E6%9B%B2%E4%B8%89%E7%99%BE%E9%A6%96/" rel="tag"># 元曲三百首</a>
          </div>

        

          <div class="post-nav">
            <div class="post-nav-item">
                <a href="/%E7%8E%B0%E4%BB%A3%E6%95%A3%E6%96%87/%E8%92%8B%E5%8B%8B%E8%AF%B4%E6%96%87%E5%AD%A6%E4%B9%8B%E7%BE%8E/%E8%92%8B%E5%8B%8B%E8%AF%B4%E6%96%87%E5%AD%A6_%E4%BB%8E%E8%AF%97%E7%BB%8F%E5%88%B0%E9%99%B6%E6%B8%8A%E6%98%8E/%E8%92%8B%E5%8B%8B%E8%AF%B4%E6%96%87%E5%AD%A6_%E4%BB%8E%E8%AF%97%E7%BB%8F%E5%88%B0%E9%99%B6%E6%B8%8A%E6%98%8E_06/" rel="prev" title="蒋勋说文学_从诗经到陶渊明 - 第六讲 陶渊明：生命的出走">
                  <i class="fa fa-chevron-left"></i> 蒋勋说文学_从诗经到陶渊明 - 第六讲 陶渊明：生命的出走
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_02/" rel="next" title="元曲三百首 - 卷二">
                  元曲三百首 - 卷二 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
