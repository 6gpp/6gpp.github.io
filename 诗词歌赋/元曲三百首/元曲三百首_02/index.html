<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="张养浩折桂令 ‧ 中秋  　　一轮飞镜谁磨？照彻乾坤，印透山河。玉露泠泠，洗秋空银汉无波。比常夜清光更多，尽无碍桂影婆娑。老子高歌，为问嫦娥。良夜恹恹，不醉如何？ 折桂令  　　功名百尺竿头，自古及今，有几个干休：一个悬首城门；一个和衣东市；一个抱恨湘流。一个十大功亲戚不留；一个万言策贬窜忠州。一个无罪监收，一个自抹咽喉。仔细寻思，都不如一叶扁舟。 山坡羊 ‧ 潼关怀古  　　峰峦如聚，波">
<meta property="og:type" content="article">
<meta property="og:title" content="元曲三百首 - 卷二">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_02/index.html">
<meta property="og:site_name" content="得月庵">
<meta property="og:description" content="张养浩折桂令 ‧ 中秋  　　一轮飞镜谁磨？照彻乾坤，印透山河。玉露泠泠，洗秋空银汉无波。比常夜清光更多，尽无碍桂影婆娑。老子高歌，为问嫦娥。良夜恹恹，不醉如何？ 折桂令  　　功名百尺竿头，自古及今，有几个干休：一个悬首城门；一个和衣东市；一个抱恨湘流。一个十大功亲戚不留；一个万言策贬窜忠州。一个无罪监收，一个自抹咽喉。仔细寻思，都不如一叶扁舟。 山坡羊 ‧ 潼关怀古  　　峰峦如聚，波">
<meta property="og:locale" content="zh_CN">
<meta property="article:published_time" content="2003-03-15T16:00:00.000Z">
<meta property="article:modified_time" content="2024-05-02T22:38:33.898Z">
<meta property="article:author" content="得月庵主人">
<meta property="article:tag" content="元曲三百首">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_02/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_02/","path":"诗词歌赋/元曲三百首/元曲三百首_02/","title":"元曲三百首 - 卷二"}</script>

<script class="next-config" data-name="calendar" type="application/json">""</script>
<title>元曲三百首 - 卷二 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E5%BC%A0%E5%85%BB%E6%B5%A9"><span class="nav-text">张养浩</span></a></li><li class="nav-item nav-level-2"><a class="nav-link" href="#%E7%99%BD%E8%B4%B2"><span class="nav-text">白贲</span></a></li><li class="nav-item nav-level-2"><a class="nav-link" href="#%E5%88%98%E5%94%90%E5%8D%BF"><span class="nav-text">刘唐卿</span></a></li><li class="nav-item nav-level-2"><a class="nav-link" href="#%E9%83%91%E5%85%89%E7%A5%96"><span class="nav-text">郑光祖</span></a></li><li class="nav-item nav-level-2"><a class="nav-link" href="#%E8%8C%83%E5%BA%B7"><span class="nav-text">范康</span></a></li><li class="nav-item nav-level-2"><a class="nav-link" href="#%E6%9B%BE%E7%91%9E"><span class="nav-text">曾瑞</span></a></li><li class="nav-item nav-level-2"><a class="nav-link" href="#%E7%9D%A2%E6%99%AF%E8%87%A3"><span class="nav-text">睢景臣</span></a></li><li class="nav-item nav-level-2"><a class="nav-link" href="#%E5%91%A8%E6%96%87%E8%B4%A8"><span class="nav-text">周文质</span></a></li><li class="nav-item nav-level-2"><a class="nav-link" href="#%E8%B5%B5%E7%A6%B9%E5%9C%AD"><span class="nav-text">赵禹圭</span></a></li><li class="nav-item nav-level-2"><a class="nav-link" href="#%E4%B9%94%E5%90%89"><span class="nav-text">乔吉</span></a></li><li class="nav-item nav-level-2"><a class="nav-link" href="#%E9%98%BF%E9%87%8C%E8%A5%BF%E7%91%9B"><span class="nav-text">阿里西瑛</span></a></li><li class="nav-item nav-level-2"><a class="nav-link" href="#%E5%88%98%E8%87%B4"><span class="nav-text">刘致</span></a></li><li class="nav-item nav-level-2"><a class="nav-link" href="#%E9%98%BF%E9%B2%81%E5%A8%81"><span class="nav-text">阿鲁威</span></a></li><li class="nav-item nav-level-2"><a class="nav-link" href="#%E9%92%B1%E9%9C%96"><span class="nav-text">钱霖</span></a></li><li class="nav-item nav-level-2"><a class="nav-link" href="#%E8%99%9E%E9%9B%86"><span class="nav-text">虞集</span></a></li><li class="nav-item nav-level-2"><a class="nav-link" href="#%E6%9D%8E%E6%B3%82"><span class="nav-text">李泂</span></a></li><li class="nav-item nav-level-2"><a class="nav-link" href="#%E5%BC%A0%E9%9B%A8"><span class="nav-text">张雨</span></a></li><li class="nav-item nav-level-2"><a class="nav-link" href="#%E8%90%A8%E9%83%BD%E5%89%8C"><span class="nav-text">萨都剌</span></a></li><li class="nav-item nav-level-2"><a class="nav-link" href="#%E9%82%93%E7%86%99"><span class="nav-text">邓熙</span></a></li><li class="nav-item nav-level-2"><a class="nav-link" href="#%E8%96%9B%E6%98%82%E5%A4%AB"><span class="nav-text">薛昂夫</span></a></li><li class="nav-item nav-level-2"><a class="nav-link" href="#%E5%90%B4%E5%BC%98%E9%81%93"><span class="nav-text">吴弘道</span></a></li><li class="nav-item nav-level-2"><a class="nav-link" href="#%E8%B5%B5%E5%96%84%E5%BA%86"><span class="nav-text">赵善庆</span></a></li><li class="nav-item nav-level-2"><a class="nav-link" href="#%E9%A9%AC%E8%B0%A6%E6%96%8B"><span class="nav-text">马谦斋</span></a></li><li class="nav-item nav-level-2"><a class="nav-link" href="#%E5%BC%A0%E5%8F%AF%E4%B9%85"><span class="nav-text">张可久</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_02/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="元曲三百首 - 卷二 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          元曲三百首 - 卷二
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-03-16 00:00:00" itemprop="dateCreated datePublished" datetime="2003-03-16T00:00:00+08:00">2003-03-16</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E6%9B%B2/" itemprop="url" rel="index"><span itemprop="name">诗词歌曲</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<h2 id="张养浩"><a href="#张养浩" class="headerlink" title="张养浩"></a>张养浩</h2><p><center><font color="teal" size="+1">折桂令 ‧ 中秋</font></center></p>

<p>　　一轮飞镜谁磨？照彻乾坤，印透山河。玉露泠泠，洗秋空银汉无波。比常夜清光更多，尽无碍桂影婆娑。老子高歌，为问嫦娥。良夜恹恹，不醉如何？</p>
<p><center><font color="teal" size="+1">折桂令</font></center></p>

<p>　　功名百尺竿头，自古及今，有几个干休：一个悬首城门；一个和衣东市；一个抱恨湘流。一个十大功亲戚不留；一个万言策贬窜忠州。一个无罪监收，一个自抹咽喉。仔细寻思，都不如一叶扁舟。</p>
<p><center><font color="teal" size="+1">山坡羊 ‧ 潼关怀古</font></center></p>

<p>　　峰峦如聚，波涛如怒，山河表里潼关路。望西都，意踌蹰。伤心秦汉经行处，宫阙万间都做了土。兴，百姓苦！亡，百姓苦！</p>
<p><center><font color="teal" size="+1">醉高歌兼喜春来</font></center></p>

<p>　　诗磨的剔透玲珑，酒灌的痴呆懵懂。高车大纛成何用，一部笙歌断送。金波潋滟浮银瓮，翠袖殷勤捧玉钟。对一缕绿杨烟，看一弯梨花月，卧一枕海棠风。似这般闲受用，再谁想丞相府帝王宫？</p>
<p><center><font color="teal" size="+1">水仙子 ‧ 咏江南</font></center></p>

<p>　　一江烟水照晴岚，两岸人家接画檐。芰荷丛一段秋光淡。看沙鸥舞再三，卷香风十里珠帘。画般儿天边至，酒旗儿风外飐，爱杀江南！</p>
<p><center><font color="teal" size="+1">朱履曲 ‧ 警世</font></center></p>

<p>　　才上马齐声儿喝道，只这的便是送了人的根苗。直引到深坑里恰心焦。祸来也何处躲？天怒也怎生饶？把旧来时威风不见了。</p>
<p><center><font color="teal" size="+1">雁儿落兼得胜令 ‧ 退隐</font></center></p>

<p>　　云来山更佳，云去山如画。山因云晦明，云共山高下。倚杖立云沙，回首见山家。野鹿眠山草，山猿戏野花。云霞，我爱山无价。看时行踏，云山也爱咱。</p>
<p><center><font color="teal" size="+1">一枝花 ‧ 咏喜雨[套数]</font></center></p>

<p>　　用尽我为民为国心，祈下些值玉值金雨。数年空盼望，一旦遂沾濡，唤省焦枯。喜万象春如故，恨流民尚在途。留不住都弃业抛家，当不的也离乡背土。恨不得把野草翻腾做菽粟，澄河沙都变化做金珠。直使千门万户家豪富，我也不枉了受天禄。眼觑着灾伤教我没是处，只落的雪满头颅。青天多谢相扶助，赤子从今罢叹吁。只愿的三日霖霪不停住。便下当街上似五湖，都渰了九衢，犹自洗不尽从前受过的苦。</p>
<p><center><font color="teal" size="+1">沉醉东风</font></center></p>

<p>　　班定远飘零玉关，楚灵均憔悴江干。李斯有黄犬悲，陆机有华亭叹，张柬之老来遭难。把个苏子瞻长流了四五番。因此上功名意懒。</p>
<p><center><font color="teal" size="+1">朱履曲（其一）</font></center></p>

<p>　　弄世界机关识破，叩天门意气消磨。人潦倒青山漫嵯峨。前面有千古远，后头有万年多。量半炊时成得什么？</p>
<p><center><font color="teal" size="+1">朱履曲（其二）</font></center></p>

<p>　　那的是为官荣贵？止不过多吃些筵席。更不呵安插些旧相知。庭中添些盖作，囊箧里攒些东西。教好人每看做甚的！</p>
<p><center><font color="teal" size="+1">朱履曲（其三）</font></center></p>

<p>　　鹦鹉杯从来有味，凤凰池再也休题。荣与辱展转不相离。挂冠斗也喜，抬手舞月相随。却原来好光景都在这里。</p>
<p><center><font color="teal" size="+1">普天乐</font></center></p>

<p>　　折腰惭，迎尘拜。槐根梦觉，苦尽甘来。花也喜欢，山也相爱，万古东篱天留在，做高人轮到吾侪。山妻稚子，团栾笑语，其乐无涯。</p>
<p><center><font color="teal" size="+1">朝天子</font></center></p>

<p>　　柳堤，竹溪，日影筛金翠。杖藜徐步近钓矶，看鸥鹭闲游戏。农父渔翁，贪营活计，不知他在图画里。对这般景致，坐的，便无酒也令人醉。</p>
<hr>

<h2 id="白贲"><a href="#白贲" class="headerlink" title="白贲"></a>白贲</h2><p><center><font color="teal" size="+1">鹦鹉曲 ‧ 渔父</font></center></p>

<p>　　侬家鹦鹉洲边住，是个不识字渔父。浪花中一叶扁舟，睡煞江南烟雨。觉来时满眼青山，抖擞绿蓑归去。算从前错怨天公，甚也有安排我处。</p>
<p><center><font color="teal" size="+1">百字折桂令</font></center></p>

<p>　　弊裘尘土压征鞍，鞭倦袅芦花。弓剑萧萧，一竟入烟霞。动羁怀西风禾黍，秋水蒹葭。千点万点，老树寒鸦。三行两行，写高寒呀呀雁落平沙。曲岸西边近水涡，鱼网纶竿钓搓。断桥东下傍溪沙，疏篱茅舍人家。见满山满谷，红叶黄花。正是凄凉时候，离人又在天涯。</p>
<hr>

<h2 id="刘唐卿"><a href="#刘唐卿" class="headerlink" title="刘唐卿"></a>刘唐卿</h2><p><center><font color="teal" size="+1">折桂令 ‧ 夜宴</font></center></p>

<p>　　博山铜细袅香风，两行纱笼，烛影摇红。翠袖殷勤捧金钟，半露春葱。唱好是会受用文章钜公，绮罗丛醉眼朦胧。夜宴将终，十二帘栊，月转梧桐。</p>
<hr>

<h2 id="郑光祖"><a href="#郑光祖" class="headerlink" title="郑光祖"></a>郑光祖</h2><p><center><font color="teal" size="+1">塞鸿秋</font></center></p>

<p>　　雨余梨雪开香玉，风和柳线摇新绿。日融桃锦堆红树，烟迷苔色铺青褥。王维旧画图，杜甫新诗句。怎相逢不饮空归去？</p>
<p><center><font color="teal" size="+1">蟾宫曲 ‧ 梦中作</font></center></p>

<p>　　半窗幽梦微茫，歌罢钱塘，赋罢高唐。风入罗帏，爽入疏棂，月照纱窗。缥缈见梨花淡妆，依稀闻兰麝余香。唤起思量，待不思量，怎不思量？</p>
<p><center><font color="teal" size="+1">鸳鸯煞尾</font></center></p>

<p>　　一点来不够身躯小，响喉咙针眼里应难到。煎聒的离人闻，来合噪，草虫之中无你般薄劣把人焦！急睡着，急惊觉，紧截定阳台路儿叫。</p>
<hr>

<h2 id="范康"><a href="#范康" class="headerlink" title="范康"></a>范康</h2><p><center><font color="teal" size="+1">寄生草 ‧ 色</font></center></p>

<p>　　花尚有重开日，人决无再少年。恰情欢春昼红妆面，正情浓夏日双飞燕，早情疏秋暮合欢扇。武陵溪引入鬼门关，楚阳台驾到森罗殿。</p>
<p><center><font color="teal" size="+1">寄生草 ‧ 酒</font></center></p>

<p>　　常醉后方何碍，不醉时有甚思？糟腌两个功名字，醅淹千古兴亡事，曲埋万丈虹霓志。不达时皆笑屈原非，但知音尽说陶潜是。</p>
<p><center><font color="teal" size="+1">寄生草 ‧ 财</font></center></p>

<p>　　绿珠娇人无比，石崇富祸有余。全家儿老幼遭诛戮，半合儿帑藏无金玉，两般儿景物伤情绪。暗尘埋锦步障花边，乱蝉鸣金谷园中树。</p>
<p><center><font color="teal" size="+1">寄生草 ‧ 气</font></center></p>

<p>　　形骸随红尘化，功名向青史标。七英雄事业真堪笑，六豪王踪迹平如扫，两下里争战图前闹。一壁厢淡烟衰草霸王城，一壁厢西风落日高皇庙。</p>
<hr>

<h2 id="曾瑞"><a href="#曾瑞" class="headerlink" title="曾瑞"></a>曾瑞</h2><p><center><font color="teal" size="+1">喜春来 ‧ 未遂</font></center></p>

<p>　　功名希望何时就？书剑飘零甚日休！算来着甚可消愁？除是酒。醉倚仲宣楼。</p>
<p><center><font color="teal" size="+1">四块玉 ‧ 酷吏</font></center></p>

<p>　　官况甜，公途险。虎豹重关整威严，仇多恩少人皆厌。业贯盈，横祸添，无处闪。</p>
<p><center><font color="teal" size="+1">骂玉郎过感皇恩采茶歌 ‧ 闺中闻杜鹃</font></center></p>

<p>　　无情杜宇闲淘气，头直上耳根底，声声聒得人心碎。你怎知，我就里、愁无际？帘幕低垂，重门深闭。曲阑边，雕檐外，画楼西。把春酲唤起，将晓梦惊回。无明夜，闲聒噪，厮禁持。我几曾离、这绣罗帏？没来由劝我道“不如归”。狂客江南正着迷，这声儿好去对俺那人啼。</p>
<p><center><font color="teal" size="+1">山坡羊 ‧ 题情</font></center></p>

<p>　　青鸾舞镜，红鸳交颈。梦回依旧成孤零。冻云晴，月华明。香消烛灭人初静，窗外朔风梅萼冷。风，寒夜景。梅，横瘦影。</p>
<p><center><font color="teal" size="+1">四块玉 ‧ 警世</font></center></p>

<p>　　狗探汤，鱼着网，急走沿身痛着伤。柳腰花貌邪魔旺。柳弄娇，花艳妆，君莫赏。</p>
<p><center><font color="teal" size="+1">四块玉 ‧ 述怀</font></center></p>

<p>　　衣紫袍，居黄阁，九鼎沉如许由瓢。调羹无味教人笑。弃了官，辞了朝，归去好。</p>
<hr>

<h2 id="睢景臣"><a href="#睢景臣" class="headerlink" title="睢景臣"></a>睢景臣</h2><p><center><font color="teal" size="+1">哨遍 ‧ 高祖还乡</font></center></p>

<p>　　社长排门告示，但有的差使无推故。这差使不寻俗。一壁厢纳草除根，一边又要差夫，索应付。又言是车驾，都说是銮舆，今日还乡故。王乡老执定瓦台盘，赵忙郎抱着酒葫芦。新刷来的头巾，恰糨来的绸衫，畅好是妆么大户。瞎王留引定火乔男女，胡踢蹬吹笛擂鼓。见一颩人马到庄门，匹头里几面旗舒。</p>
<p>　　一面旗白胡阑套住个迎霜兔，一面旗红曲连打着个毕月乌。一面旗鸡学舞，一面旗狗生双翅，一面旗蛇缠葫芦。红漆了叉，银铮了斧。甜瓜苦瓜黄金镀。明晃晃马镫枪尖上挑，白雪雪鹅毛扇上铺。这几个乔人物，拿着些不曾见的器仗，穿着些大作怪衣服。辕条上都是马，套顶上不见驴。黄罗伞柄天生曲。车前八个天曹判，车后若干递送夫。更几个多娇女，一般穿着，一样妆梳。那大汉下的车，众人施礼数。那大汉觑得人如无物。众乡老展脚舒腰拜，那大汉那身着手扶。猛可里抬头觑，觑多时认得，险气破我胸脯。</p>
<p>　　你须身姓刘，你妻须姓吕。把你两家儿根脚从头数：你本身做亭长耽几盏酒，你丈人教村学读几卷书。曾在俺庄东住，也曾与我喂牛切草，拽埧扶锄。春采了桑，冬借了俺粟，零支了米麦无重数。换田契强秤了麻三秤，还酒债偷量了豆几斛。有甚胡突处？明标着册历，见放着文书。少我的钱差发内旋拨还，欠我的粟税粮中私准除。只道刘三、谁肯把你揪捽住，白甚么改了姓更了名唤做汉高祖！</p>
<hr>

<h2 id="周文质"><a href="#周文质" class="headerlink" title="周文质"></a>周文质</h2><p><center><font color="teal" size="+1">小桃红</font></center></p>

<p>　　当时罗帕写宫商，曾寄风流况。今日尊前且休唱。断人肠，有花有酒应难忘。香消夜凉，月明枕上，不信不思量。</p>
<p><center><font color="teal" size="+1">叨叨令 ‧ 悲秋</font></center></p>

<p>　　叮叮当当铁马儿乞留玎琅闹，啾啾唧唧促织儿依柔依然叫。滴滴点点细雨儿淅零淅留哨，潇潇洒洒梧叶儿失流疏剌落。睡不着也末哥，睡不自也末哥，孤孤另另单枕上迷颩模登靠。</p>
<p><center><font color="teal" size="+1">折桂令 ‧ 过多景楼</font></center></p>

<p>　　滔滔春水东流。天阔云休，树渺禽幽。山远横眉，波平消雪，月缺沉钩。桃蕊红妆渡口，梨花白点江头。何处离愁？人别层楼，我宿孤舟。</p>
<p><center><font color="teal" size="+1">叨叨令 ‧ 自叹（其一）</font></center></p>

<p>　　筑墙的曾入高宗梦，钓鱼的也应飞熊梦。受贫的是个凄凉梦，做官的是个荣华梦。笑煞人也末哥，笑煞人也末哥，梦中又说人间梦。</p>
<p><center><font color="teal" size="+1">叨叨令 ‧ 自叹（其二）</font></center></p>

<p>　　去年今日题诗处，佳人才子相逢处。世间多少伤心处，人面不知归何处。望不见也末哥，望不见也末哥，绿窗空对花深处。</p>
<hr>

<h2 id="赵禹圭"><a href="#赵禹圭" class="headerlink" title="赵禹圭"></a>赵禹圭</h2><p><center><font color="teal" size="+1">蟾宫曲 ‧ 题金山寺</font></center></p>

<p>　　长江浩浩西来，水面云山，山上楼台。山水相连，楼台相对，天与安排。诗句成风烟动色，酒杯倾天地忘怀。醉眼睁开，遥望蓬莱。一半儿云遮，一半儿烟埋。</p>
<hr>

<h2 id="乔吉"><a href="#乔吉" class="headerlink" title="乔吉"></a>乔吉</h2><p><center><font color="teal" size="+1">满庭芳 ‧ 渔父词（其一）</font></center></p>

<p>　　沙堤缆船，樵夫问讯，溪友留连。笑谈便是编修院，谁贵谁贤？不应举江湖状元，不思凡蓑笠神仙。鱼成串，垂杨岸边，还却酒家钱。</p>
<p><center><font color="teal" size="+1">满庭芳 ‧ 渔父词（其二）</font></center></p>

<p>　　携鱼换酒，鱼鲜可口，酒热扶头。盘中不是鲸鲵肉，鲟鲊初熟。太湖水光摇酒瓯，洞庭山影落鱼舟。归来后，一竿钓钩，不挂古今愁。</p>
<p><center><font color="teal" size="+1">满庭芳 ‧ 渔父词（其三）</font></center></p>

<p>　　扁舟最小。纶巾蒲扇，酒瓮诗瓢。樵青拍手渔童笑，回首金焦。箬笠底风云缥缈，钓竿头活计萧条。船轻棹，一江夜潮，明月卧吹箫。</p>
<p><center><font color="teal" size="+1">满庭芳 ‧ 渔父词（其四）</font></center></p>

<p>　　扁舟棹短。名休挂齿，身不属官。船头酒醒妻儿唤，笑语团圞。锦画图芹香水暖，玉围屏雪急风酸。清江畔，闲愁不管，天地一壶宽。</p>
<p><center><font color="teal" size="+1">满庭芳 ‧ 渔父词（其五）</font></center></p>

<p>　　江声撼枕，一川残月，满目遥岑。白云流水无人禁，胜似山林。钓晚霞寒波濯锦，看秋潮夜海镕金。村醪窨，何人共饮，鸥鹭是知心。</p>
<p><center><font color="teal" size="+1">满庭芳 ‧ 渔父词（其六）</font></center></p>

<p>　　秋江暮景，胭脂林障，翡翠山屏。几年罢却青云兴，直泛沧溟。卧御榻弯的腿疼，坐羊皮惯得身轻。风初定，丝纶慢整，牵动一潭星。</p>
<p><center><font color="teal" size="+1">惜芳春 ‧ 秋望</font></center></p>

<p>　　千山落叶岩岩瘦，百尺危阑寸寸愁。有人独倚晚妆楼。楼外柳，眉叶不禁秋。</p>
<p><center><font color="teal" size="+1">水仙子 ‧ 怨风情</font></center></p>

<p>　　眼前花怎得接连枝？眉上锁新教配钥匙，描笔儿勾销了伤春事。闷葫芦铰断线儿，锦鸳鸯别对了个雄雌。野蜂儿难寻觅，蝎虎儿干害死，蚕蛹儿毕罢了相思。</p>
<p><center><font color="teal" size="+1">绿幺遍 ‧ 自述</font></center></p>

<p>　　不占龙头选，不入名贤传。时时酒圣，处处诗禅。烟霞状元，江湖醉仙。笑谈便是编修院。留连，批风抹月四十年。</p>
<p><center><font color="teal" size="+1">水仙子 ‧ 赋李仁仲懒慢斋</font></center></p>

<p>　　闹排场经过乐回闲，勤政堂辞别撒会懒，急喉咙倒换学些慢。掇梯儿休上竿，梦魂中识破邯郸。昨日强如今日，这番险似那番。君不见倦鸟知还！</p>
<p><center><font color="teal" size="+1">水仙子 ‧ 寻梅</font></center></p>

<p>　　冬前冬后几村庄，溪北溪南两屦霜，树头树底孤山上。冷风来何处香？忽相逢缟袂绡裳。酒醒寒惊梦，笛凄春断肠，淡月昏黄。</p>
<p><center><font color="teal" size="+1">水仙子 ‧ 咏雪</font></center></p>

<p>　　冷无香柳絮扑将来，冻成片梨花拂不开，大灰泥漫了三千界。银了东大海，探梅的心噤难挨。面瓮儿里袁安舍，盐堆儿里党尉宅，粉缸儿里舞榭歌台。</p>
<p><center><font color="teal" size="+1">折桂令 ‧ 寄远</font></center></p>

<p>　　怎生来宽掩了裙儿？为玉削肌肤，香褪腰肢。饭不沾匙，睡如翻饼，气若游丝。得受用遮莫害死，果实诚有甚推辞。干闹了多时，本是结发的欢娱，倒做了彻骨儿相思。</p>
<p><center><font color="teal" size="+1">卖花声 ‧ 悟世</font></center></p>

<p>　　肝肠百炼炉间铁，富贵三更枕上蝶，功名两字酒中蛇。尖风薄雪，残杯冷炙，掩青灯竹篱茅舍。</p>
<p><center><font color="teal" size="+1">山坡羊 ‧ 冬日写怀</font></center></p>

<p>　　朝三暮四，昨非今是，痴儿不解荣枯事。攒家私，宠花枝，黄金壮起荒淫志。千百锭买张招状纸。身，已至此；心，犹未死。</p>
<p><center><font color="teal" size="+1">水仙子 ‧ 游越福王府</font></center></p>

<p>　　笙歌梦断蒺藜沙，罗绮香余野菜花，乱云老树夕阳下。燕休寻王谢家，恨兴亡怒煞些鸣蛙。铺锦池埋荒甃，流杯亭堆破瓦，何处也繁华！</p>
<p><center><font color="teal" size="+1">折桂令 ‧ 荆溪即事</font></center></p>

<p>　　问荆溪溪上人家：为甚人家，不种梅花？老树支门，荒蒲绕岸，苦竹圈笆。庙不灵狐狸漾瓦，官无事乌鼠当衙。白水黄沙，倚遍阑干，数尽啼鸦。</p>
<p><center><font color="teal" size="+1">折桂令 ‧ 客窗清明</font></center></p>

<p>　　风风雨雨梨花，窄索帘栊，巧小窗纱。甚情绪灯前，客怀枕畔，心事天涯。三千丈清愁鬓发，五十年春梦繁华。蓦见人家，杨柳分烟，扶上檐牙。</p>
<p><center><font color="teal" size="+1">折桂令 ‧ 风雨登虎丘</font></center></p>

<p>　　半天风雨如秋，怪石於菟，老树钩娄。苔绣禅阶，尘粘诗壁，云湿经楼。琴调冷声闲虎丘，剑光寒影动龙湫。醉眼悠悠，千古恩仇。浪卷胥魂，山锁吴愁。</p>
<p><center><font color="teal" size="+1">天净沙 ‧ 即事</font></center></p>

<p>　　莺莺燕燕春春，花花柳柳真真，事事风风韵韵。娇娇嫩嫩，停停当当人人。</p>
<p><center><font color="teal" size="+1">凭阑人 ‧ 金陵道中</font></center></p>

<p>　　瘦马驮诗天一涯，倦鸟呼愁村数家。扑头飞柳花，与人添鬓华。</p>
<p><center><font color="teal" size="+1">水仙子 ‧ 重观瀑布</font></center></p>

<p>　　天机织罢月梭闲，石壁高垂雪练寒，冰丝带雨悬霄汉。几千年晒未干，露华凉人怯衣单。似白虹饮涧，玉龙下山，晴雪飞滩。</p>
<p><center><font color="teal" size="+1">山坡羊 ‧ 自警</font></center></p>

<p>　　清风闲坐，白云高卧，面皮不受时人唾。乐陀陀，笑呵呵，看别人搭套项推沉磨。盖下一枚安乐窝。东，也在我；西，也在我。</p>
<p><center><font color="teal" size="+1">山坡羊 ‧ 冬日写怀</font></center></p>

<p>　　离家一月，闲居客舍，孟尝君不费黄齑社。世情别，故交绝。床头金尽谁行借，今日又逢冬至节。酒，何处赊？梅，何处折？</p>
<hr>

<h2 id="阿里西瑛"><a href="#阿里西瑛" class="headerlink" title="阿里西瑛"></a>阿里西瑛</h2><p><center><font color="teal" size="+1">凉亭乐 ‧ 叹世</font></center></p>

<p>　　金乌玉兔走如梭，看看的老了人呵。有那等不识事的痴呆待怎么？急回头迟了些儿个。你试看凌烟阁上，功名不在我。则不如对酒当歌，对酒当歌且快活。无忧愁，安乐窝。</p>
<hr>

<h2 id="刘致"><a href="#刘致" class="headerlink" title="刘致"></a>刘致</h2><p><center><font color="teal" size="+1">四块玉 ‧ 嘲乌衣巷</font></center></p>

<p>　　禄万钟，家千口。父子为官弟封侯，画堂不管铜壶漏。休费心，休过求，攧破头。</p>
<p><center><font color="teal" size="+1">醉中天</font></center></p>

<p>　　花木相思树，禽鸟折枝图。水底双双比目鱼，岸上鸳鸯户。一步步金厢翠铺。世间好处，休没寻思，典卖了西湖。</p>
<p><center><font color="teal" size="+1">折桂令 ‧ 再过村肆酒家</font></center></p>

<p>　　亸双丫十八鬟儿，春日当垆，袅袅腰肢。徙倚心招，依稀眉语，记得前时。探锦囊都无酒资，恨邮亭不售新诗。可惜胭脂，转首空枝。千里关山，一段相思。</p>
<p><center><font color="teal" size="+1">山坡羊 ‧ 侍牧庵先生西湖夜饮</font></center></p>

<p>　　微风不定，幽香成径，红云十里波千顷。绮罗馨，管弦清，兰舟直入空明镜。碧天夜凉秋月冷。天，湖外影；湖，天上景。</p>
<p><center><font color="teal" size="+1">朝天子 ‧ 邸万户席上</font></center></p>

<p>　　柳营，月明，听传过将军令。高楼鼓角戒严更，卧护得边声静。横槊吟情，投壶歌兴，有前人旧典型。战争，惯经，草木也知名姓。</p>
<p><center><font color="teal" size="+1">山坡羊 ‧ 与邸明谷孤山游饮</font></center></p>

<p>　　诗狂悲壮，杯深豪放，恍然醉眼千峰上。意悠扬，气轩昂，天风鹤背三千丈，浮生大都空自忙。功，也是谎；名，也是谎。</p>
<p><center><font color="teal" size="+1">端正好上高监司[套数]（节选）</font></center></p>

<p>　　众生灵遭磨障，正值着时岁饥荒。谢恩光拯济皆无恙，编做本词儿唱。去年时正插秧，天反常，那里取若时雨降？旱魃生四野灾伤。谷不登，麦不长，因此万民失望，一日日物价高涨。十分料钞加三倒，一斗粗粮折四量。煞是凄凉。殷实户欺心不良，停塌户瞒天不当。吞象心肠歹伎俩。谷中添秕屑，米内插粗糠，怎指望他儿孙久长！甑生尘老弱饥，米如珠少壮荒。有金银那里每典当？尽枵腹高卧斜阳。剥榆树餐，挑野菜尝。吃黄不老胜如熊掌，蕨根粉以代糇粮。</p>
<p>　　鹅肠苦菜连根煮，荻笋芦莴带叶噇，则留下杞柳株樟。或是捶麻柘稠调豆浆，或是煮麦麸稀和细糠，他每早合掌擎拳谢上苍。一个个黄如经纸，一个个瘦似豺狼，填街卧巷。偷宰了些阔角牛，盗斫了些大叶桑。遭时疫无棺活葬，贱卖了些家业田庄。嫡亲儿共女，等闲参与商，痛分离是何情况！乳哺儿没人要撇入长江。那里取厨中剩饭杯中酒？看了些河里孩儿岸上娘，不由我不哽咽悲伤。见饿殍成行街上，乞丐拦门斗抢。便财主每也怀金鹄立待其亡。感谢这监司主张，似汲黯开仓。</p>
<p>　　披星带月热中肠，济与粜亲临发放。见孤孀疾病无皈向，差医煮粥分厢巷。更把脏输钱分例米，多般儿区处的最优长。众饥民共仰，似枯木逢春，萌芽再长。</p>
<hr>

<h2 id="阿鲁威"><a href="#阿鲁威" class="headerlink" title="阿鲁威"></a>阿鲁威</h2><p><center><font color="teal" size="+1">蟾宫曲</font></center></p>

<p>　　理征衣鞍马匆匆，又在关山，鹧鸪声中。三叠阳关，一杯鲁酒，逆旅新丰。看五陵无树起风，笑长安却误英雄。云树蒙蒙，春水东流，有似愁浓。</p>
<p><center><font color="teal" size="+1">寿阳曲</font></center></p>

<p>　　千年调，一旦空，惟有纸钱灰晚风吹送。尽蜀鹃血啼烟树中，唤不回一场春梦。</p>
<p><center><font color="teal" size="+1">湘妃怨</font></center></p>

<p>　　夜来雨横与风狂，断送西园满地香。来蜂蝶空游荡，苦难寻红锦妆。问东君归计何忙？尽叫得鹃声碎，却教人空断肠。漫劳动送客垂杨。</p>
<p><center><font color="teal" size="+1">蟾宫曲</font></center></p>

<p>　　问人间谁是英雄？有酾酒临江，横槊曹公。紫盖黄旗，多应借得，赤壁东风。更惊起南阳卧龙，便成名八阵图中。鼎足三分，一分西蜀，一分江东。</p>
<hr>

<h2 id="钱霖"><a href="#钱霖" class="headerlink" title="钱霖"></a>钱霖</h2><p><center><font color="teal" size="+1">般涉调 ‧ 哨遍 ‧ 看钱奴</font></center></p>

<p>　　试把贤愚穷究，看钱奴自古呼铜臭。徇己苦贪求，待不教泉货周流。忍包羞，油铛插手，血海舒拳，肯落他人后？晓夜寻思机彀，缘情钩距，巧取旁搜。蝇头场上苦驱驰，马足尘中厮追逐，积攒下无厌就。舍死忘生，出乖弄丑。</p>
<p>　　[耍孩儿]安贫知足神明佑，好聚敛多招悔尤。王戎遗下旧牙筹，夜连明计算无休。不思日月搬乌兔，只与儿孙作马牛。添消瘦，不调裀鼎，恣逞戈矛。</p>
<p>　　[十煞]渐消磨双脸春，已雕飕两鬓秋。终朝不乐眉长皱，恨不得柜头钱五分息招人借，上衵一周年不放赎。狠毒性如狼狗，把平人骨肉，做自己膏油。</p>
<p>　　[九煞]有心待拜五侯，教人唤甚半州。忍饥寒攒得家私厚。待垒做钱山儿倩军士喝号提铃守，怕化做钱儿请法官行罡布气留。半炊儿八遍把牙关叩，只愿得无支有管，少出多收。</p>
<p>　　[八煞]亏心事尽意为，不义财尽力掊，那里问亲兄弟亲姊妹亲姑舅。只待要春风金谷骄王恺，一任教夜雨新丰困马周。无亲旧，只知敬明眸皓齿，不想共肥马轻裘。</p>
<p>　　[七煞]资生利转多，贪婪意不休，为锱铢舍命寻争斗。田连阡陌心犹窄，架插书眼不瞅。也学采东篱菊，子是个装呵元亮，豹子浮丘。</p>
<p>　　[六煞]恨不得扬子江变做酒，枣穰金积到斗。为几文贉背钱受了些旁人咒，一斗粟与亲眷分了颜面，二斤麻把相知结下寇仇。真纰缪，一味的骄而且吝，甚的是乐以忘忧。</p>
<p>　　[五煞]这财曾燃了董卓脐，曾枭了元载头，聚而不散遭殃咎。怕不是堆金积玉连城富，眨眼早野草闲花满地愁，干生受。生财有道，受用无由。</p>
<p>　　[四煞]有一日大小运并在命宫，死囚限缠在卯酉甚的散得疾子为你聚来得骤。恰待调和新曲歌金帐，逼临得佳人坠玉楼。难收救，一壁厢投河奔井，一壁厢烂额焦头。</p>
<p>　　[三煞]窗格每都飐飐的飞，椅桌每都出出的走，金银钱米都消为尘垢。山魈木客相呼唤，寡宿孤辰厮趁逐喧白昼，花月妖将家人狐媚，虚耗鬼把仓库潜偷。</p>
<p>　　[二煞]恼天公降下灾，犯官刑系在囚，他用钱时难参透。待买他上木驴钉子轻轻钉，吊脊筋钩儿浅浅钩。便用杀难宽宥，魂飞荡荡，魄散悠悠。</p>
<p>　　[尾]出落他平生聚敛的情，都写做临刑犯罪由。将他死骨头告示向通衢里甃，任他日炙风吹慢慢朽。</p>
<hr>

<h2 id="虞集"><a href="#虞集" class="headerlink" title="虞集"></a>虞集</h2><p><center><font color="teal" size="+1">折桂令 ‧ 席上偶谈蜀汉事因赋短柱体</font></center></p>

<p>　　鸾舆三顾茅庐，汉祚难扶，日暮桑榆。深渡南泸，长驱西蜀，力拒东吴。美乎周瑜妙术，悲夫关羽云殂。天数盈虚，造物乘除。问汝何如？早赋归欤。</p>
<hr>

<h2 id="李泂"><a href="#李泂" class="headerlink" title="李泂"></a>李泂</h2><p><center><font color="teal" size="+1">夜行船 ‧ 送友归吴[套数]</font></center></p>

<p>　　驿路西风冷绣鞍，离情秋色相关。鸿雁啼寒，枫林染泪，撺断旅情无限。</p>
<p>　　丈夫双泪不轻弹，都付酒杯间。苏台景物非虚诞，年前倚榷曾看。野水鸥边萧寺，乱云马首吴山。</p>
<p>　　君行那与利名干。纵疏狂柳羁花绊，何曾畏道途难？往日今番，江海上浪游惯。</p>
<p>　　剑横腰秋水寒，袍夺目晓霞灿。虹霓胆气冲霄汉，笑谈间人见罕。</p>
<p>　　束装预喜苍头办，分襟无奈骊驹趱。容易去何时重返？见月客窗思，问程村店宿，阻雨山家饭。传情字莫违，买醉金宜散。千古事毋劳吊挽，阖庐墓野花埋，馆娃宫淡烟晚。</p>
<hr>

<h2 id="张雨"><a href="#张雨" class="headerlink" title="张雨"></a>张雨</h2><p><center><font color="teal" size="+1">喜春来 ‧ 泰定三年丙寅岁除夜玉山舟中赋</font></center></p>

<p>　　江梅的的依茅舍，石濑溅溅漱玉沙，瓦瓯篷底送年华。问暮鸦，何处阿戎家？</p>
<hr>

<h2 id="萨都剌"><a href="#萨都剌" class="headerlink" title="萨都剌"></a>萨都剌</h2><p><center><font color="teal" size="+1">一枝花 ‧ 妓女蹴鞠[套数]</font></center></p>

<p>　　红香脸衬霞，玉润钗横燕。月弯眉敛翠，云掸鬓堆蝉。绝色婵娟。毕罢了歌舞花前宴，习学成齐云天下圆。受用尽绿窗前饭饱茶余，拣择下粉墙内花阴日转。</p>
<p>　　[梁州]素罗衫垂彩袖低笼玉笋，锦 袜衬乌靴款蹴金莲。占官场立站下人争羡。似月殿里飞来的素女，甚天风吹落的神仙。露榴裙荏苒，滚香尘绣带蹁跹。打着对合扇拐全不斜偏，踢着对鸳鸯扣且是轻便。对泛处使穿臁抹膝的撺搭，㨎俊处使拂袖沾衣演，妆翘处使回身出鬓的披肩。猛然，笑喘，红尘两袖纤腰倦，越丰韵越娇软。罗帕香匀粉汗妍，拂落花钿。</p>
<p>　　[尾声]若道是成就了洞房中惜玉怜香愿，媒合了翠馆内清风皓月筵，六片儿香皮做姻眷。荼蘼架边，蔷薇洞前，管教你到底团圆了半步儿远。</p>
<hr>

<h2 id="邓熙"><a href="#邓熙" class="headerlink" title="邓熙"></a>邓熙</h2><p><center><font color="teal" size="+1">滚绣球[摘调]</font></center></p>

<p>　　千家饭足可周，百结衣不害羞。问甚么破设设歇着皮肉，傲人间伯子公侯。闲遥遥唱些道情，醉醺醺打个稽首。抄化些剩汤残酒，咱这愚鼓简子便是行头。今朝有酒今朝醉，明日无钱明日求。散诞无忧。</p>
<hr>

<h2 id="薛昂夫"><a href="#薛昂夫" class="headerlink" title="薛昂夫"></a>薛昂夫</h2><p><center><font color="teal" size="+1">塞鸿秋</font></center></p>

<p>　　功名万里忙如燕，斯文一脉微如线。光阴寸隙流如电，风霜两鬓白如练。尽道便休官，林下何曾见？至今寂寞彭泽县。</p>
<p><center><font color="teal" size="+1">过清江引</font></center></p>

<p>　　有意送春归，无计留春住。明年又着来，何似休归去。桃花也解愁，点点飘红玉。目断楚天遥，不见春归路。春若有情春更苦，暗里韶光度。夕阳山外山，春水渡傍渡。不知那搭儿是春住处。</p>
<p><center><font color="teal" size="+1">塞鸿秋 ‧ 凌歊台怀古</font></center></p>

<p>　　凌台畔黄山铺，是三千歌舞亡家处。望夫山下乌江渡，是八千子弟思乡去。江东日暮云，渭北春天树。青山太白坟如故。</p>
<p><center><font color="teal" size="+1">朝天曲</font></center></p>

<p>　　丙吉，宰执，燮理阴阳气。有司不问尔相推，人命关天地。牛喘非时，何须留意？原来养得肥。早知，好吃，杀了供堂食。</p>
<p><center><font color="teal" size="+1">庆东原 ‧ 西皋亭适兴</font></center></p>

<p>　　兴为催租败，欢因送酒来。酒酣时诗兴依然在。黄花又开，朱颜未衰，正好忘怀。管甚有监州，不可无螃蟹。</p>
<p><center><font color="teal" size="+1">朝天子</font></center></p>

<p>　　沛公，大风，也得文章用。却教猛士叹良弓，多了游云梦。驾驭英雄，能擒能纵，无人出彀中。后宫、外宗，险把炎刘并。</p>
<p><center><font color="teal" size="+1">楚天遥过清江引</font></center></p>

<p>　　屈指数春来，弹指惊春去。蛛丝网落花，也要留春住。几日喜春晴，几夜愁春雨。六曲小山屏，题遍伤春句。春若有情应解语，问着无凭据。江东日暮云，渭北春天树。不知那答儿是春住处！</p>
<hr>

<h2 id="吴弘道"><a href="#吴弘道" class="headerlink" title="吴弘道"></a>吴弘道</h2><p><center><font color="teal" size="+1">阅金经 ‧ 伤春</font></center></p>

<p>　　落花风飞去，故枝依旧鲜，月缺终须有再圆。圆，月圆人未圆；朱颜变，几时得重少年？</p>
<p><center><font color="teal" size="+1">金字经 ‧ 咏樵</font></center></p>

<p>　　这家村醪尽，那家醅瓮开。卖了肩头一担柴。咳，酒钱怀内揣。葫芦在，大家提去来。</p>
<p><center><font color="teal" size="+1">金字经（其一）</font></center></p>

<p>　　今人不饮酒，古人安在哉！有酒无花眼倦开。鼓吹台，玉人扶下阶。何妨碍，青春不再来。</p>
<p><center><font color="teal" size="+1">金字经（其二）</font></center></p>

<p>　　太宗凌烟阁，老子邀月楼。便是男儿得志秋，休，几人能到头。杯中酒，胜如关内侯。</p>
<p><center><font color="teal" size="+1">拨不断 ‧ 闲乐</font></center></p>

<p>　　泛浮槎，寄生涯，长江万里秋风驾。稚子和烟煮嫩茶，老妻带月炰新鲊。醉时闲话。</p>
<hr>

<h2 id="赵善庆"><a href="#赵善庆" class="headerlink" title="赵善庆"></a>赵善庆</h2><p><center><font color="teal" size="+1">普天乐 ‧ 江楼晚眺</font></center></p>

<p>　　枫枯叶，柳瘦丝，夕阳闲画阑十二。望晴空莹然如片纸，一行雁一行愁字。</p>
<p><center><font color="teal" size="+1">水仙子 ‧ 渡瓜洲</font></center></p>

<p>　　渚莲花脱锦衣收，风蓼青凋红穗秋，堤柳绿减长条瘦。系行人来去愁，别离情今古悠悠。南徐城下，西津渡口，北固山头。</p>
<p><center><font color="teal" size="+1">凭阑人 ‧ 春日怀古</font></center></p>

<p>　　铜雀台空锁暮云，金谷园荒成路尘。转头千载春，断肠几辈人。</p>
<p><center><font color="teal" size="+1">普天乐 ‧ 秋江忆别</font></center></p>

<p>　　晚天长，秋水苍。山腰落日，雁背斜阳。璧月词，朱唇唱。犹记当年兰舟上，洒西风泪湿罗裳。钗分凤凰，杯斟鹦鹉，人拆鸳鸯。</p>
<p><center><font color="teal" size="+1">寨儿令 ‧ 泊潭州</font></center></p>

<p>　　忆旧游，叹迟留，情似汉江不断头。暮霭西收，楚水东流，烟草替人愁。鹭分沙接岸沧洲，鱼惊饵晒网轻舟。风闲沽酒旆，月淡挂帘钩。秋，尽在雁边楼。</p>
<p><center><font color="teal" size="+1">山坡羊 ‧ 燕子</font></center></p>

<p>　　来时春社，去时秋社，年年来去搬寒热。语喃喃，忙劫劫，春风堂上寻王谢，巷陌乌衣夕照斜。兴，多见些；亡，都尽说。</p>
<hr>

<h2 id="马谦斋"><a href="#马谦斋" class="headerlink" title="马谦斋"></a>马谦斋</h2><p><center><font color="teal" size="+1">水仙子 ‧ 咏竹</font></center></p>

<p>　　贞姿不受雪霜侵，直节亭亭易见心。渭川风雨清吟枕，花开时有凤寻。文湖州是个知音。春日临风醉，秋宵对月吟，舞闲阶碎影筛金。</p>
<p><center><font color="teal" size="+1">柳营曲 ‧ 叹世</font></center></p>

<p>　　手自搓，剑频磨，古来丈夫天下多。青镜摩挲，白首蹉跎，失志困衡窝。有声名谁识廉颇，广才学不用萧何。忙忙的逃海滨，急急的隐山阿。今日个平地起风波。</p>
<p><center><font color="teal" size="+1">水仙子 ‧ 贺文卿觱篥</font></center></p>

<p>　　薛阳霜夜楚江秋，太乙西风莲叶舟，贺郎近日都参透。占中原第一流，尽压绝前代箜篌。起赤壁矶边恨，感铜驼陌上愁。名满皇州。</p>
<hr>

<h2 id="张可久"><a href="#张可久" class="headerlink" title="张可久"></a>张可久</h2><p><center><font color="teal" size="+1">阅金经 ‧ 胡琴</font></center></p>

<p>　　雨漱窗前竹，涧流冰上泉。一线清风动二弦。联，小山秋水篇。昭君怨，塞云黄暮天。</p>
<p><center><font color="teal" size="+1">阅金经 ‧ 青霞洞赵肃斋索赋</font></center></p>

<p>　　酒后诗情放，水边归路差。何处青霞仙子家？沙，翠苔横古槎。竹阴下，小鱼争柳花。</p>
<p><center><font color="teal" size="+1">人月圆 ‧ 客垂虹</font></center></p>

<p>　　三高祠下天如镜，山色浸空濛。莼羹张翰，渔舟范蠡，茶灶龟蒙。故人何在？前程那里？心事谁同？黄花庭院，青灯夜雨，白发秋风。</p>
<p><center><font color="teal" size="+1">汉东山</font></center></p>

<p>　　霓裳舞月娥，野鹿起干戈。百年长恨歌，闹了也末哥。万马千军早屯合。走不脱，那一埚，马嵬坡。</p>
<p><center><font color="teal" size="+1">塞鸿秋 ‧ 道情</font></center></p>

<p>　　雪毛马响狻猊䩞，神光龙吼昆吾剑。冰坚夜半逾天堑，月寒晓起离村店。一身行路难，两鬓秋霜染。老来莫起功名念。</p>
<p><center><font color="teal" size="+1">清江引 ‧ 秋怀</font></center></p>

<p>　　西风信来家万里，问我归期未？雁啼红叶天，人醉黄花地，芭蕉雨声秋梦里。</p>
<p><center><font color="teal" size="+1">喜春来 ‧ 金华客舍</font></center></p>

<p>　　落红小雨苍苔径，飞絮东风细柳营。可怜客里过清明。不待听，昨夜杜鹃声。</p>
<p><center><font color="teal" size="+1">一半儿 ‧ 落花</font></center></p>

<p>　　酒边红树碎珊瑚，楼下名姬坠绿珠，枝上翠阴啼鹧鸪。谩嗟吁，一半儿因风一半儿雨。</p>
<p><center><font color="teal" size="+1">一半儿 ‧ 酒醒</font></center></p>

<p>　　罗衣香渗酒初阑，锦帐烟消月又残，翠被梦回人正寒。唤蛮蛮，一半儿依随一半儿懒。</p>
<p><center><font color="teal" size="+1">卖花声 ‧ 怀古</font></center></p>

<p>　　阿房舞殿翻罗袖，金谷名园起玉楼，隋堤古柳缆龙舟。不堪回首，东风还又，野花开暮春时候。</p>
<p><center><font color="teal" size="+1">卖花声 ‧ 客况</font></center></p>

<p>　　登楼北望思王粲，高卧东山忆谢安，闷来长铗为谁弹？当年射虎，将军何在？冷凄凄灞陵古岸。</p>
<p><center><font color="teal" size="+1">满庭芳 ‧ 春晚</font></center></p>

<p>　　知音到此，舞雩点也，修禊羲之。海棠春已无多事，雨洗胭脂。谁感慨兰亭故纸？自沉吟桃扇新词。急管催银字，哀弦玉指，忙过赏花时。</p>
<p><center><font color="teal" size="+1">骂玉郎过感皇恩采茶歌 ‧ 杨驹儿墓园</font></center></p>

<p>　　莓苔生满苍云径，人去小红亭。题情犹是酸斋赠，我把那诗句赓，书画评，阑干凭。茶灶尘凝，墨水冰生。掩幽扃，悬瘦影，伴孤灯。琴已亡伯牙，酒不到刘伶。策短藤，乘暮景，放吟情。写新声，寄春莺。明年来此赏清明，窗掩梨花庭院静，小楼风雨共谁听？</p>
<p><center><font color="teal" size="+1">落梅风 ‧ 春情</font></center></p>

<p>　　秋千院，拜扫天，柳荫中躲莺藏燕。掩霜纨递将诗半篇，怕帘外卖花人见。</p>
<p><center><font color="teal" size="+1">水仙子 ‧ 归兴</font></center></p>

<p>　　淡文章不到紫薇郎，小根脚难登白玉堂，远功名却怕黄茅瘴。老来也思故乡，想途中梦感魂伤。云莽莽冯公岭，浪淘淘扬子江，水远山长。</p>
<p><center><font color="teal" size="+1">水仙子 ‧ 乐闲</font></center></p>

<p>　　铁衣披雪紫金关，彩笔题花白玉阑，渔舟棹月黄芦岸。几般儿君试拣，立功名只不如闲。李翰林身何在，许将军血未干。播高风千古严滩。</p>
<p><center><font color="teal" size="+1">凭阑人 ‧ 江夜</font></center></p>

<p>　　江水澄澄江月明，江上何人搊玉筝？隔江和泪听，满江长叹声。</p>
<p><center><font color="teal" size="+1">天净沙 ‧ 江上</font></center></p>

<p>　　嗈嗈落雁平沙，依依孤鹜残霞，隔水疏林几家。小舟如画，渔歌唱入芦花。</p>
<p><center><font color="teal" size="+1">秦楼月</font></center></p>

<p>　　寻芳屦，出门便是西湖路。西湖路，傍花行到，旧题诗处。瑞芝峰下杨梅坞，看松未了催归去。催归去，吴山云暗，又商量雨。</p>
<p><center><font color="teal" size="+1">一枝花 ‧ 湖上晚归[套数]</font></center></p>

<p>　　[一枝花]长天落彩霞，远水涵秋镜。花如人面红，山似佛头青。生色围屏，翠冷松云径，嫣然眉黛横。但携将旖旎浓香，何必赋横斜瘦影。</p>
<p>　　[梁州]挽玉手留连锦英，据胡床指点银瓶。素娥不嫁伤孤零。想当年小小，问何处卿卿？东坡才调，西子娉婷，总相宜千古留名。吾二人此地私行，六一泉亭上诗成，三五夜花前月明，十四弦指下风生。可憎，有情，捧红牙合和伊州令。万籁寂，四山静。幽咽泉流水下声，鹤怨猿惊。</p>
<p>　　[尾]岩阿禅窟鸣金磬，波底龙宫漾水精。夜气清，酒力醒；宝篆销，玉漏鸣。笑归来仿佛二更，煞强似踏雪寻梅灞桥冷。</p>
<p><center><font color="teal" size="+1">塞鸿秋 ‧ 湖上即事</font></center></p>

<p>　　断桥流水西林渡，暗香疏影梅花路。蹇驴破帽登山去，夕阳古寺题诗处。树头啼翠禽，水面飞白鹭。伤心和靖先生墓。</p>
<p><center><font color="teal" size="+1">醉太平 ‧ 湖上</font></center></p>

<p>　　洗荷花过雨，浴明月平湖。暮云楼观景模糊，兰舟棹举。溯凉波似泛银河去，对清风不放金杯住，上雕鞍谁记玉人扶。听新声乐府。</p>
<p><center><font color="teal" size="+1">醉太平 ‧ 春情</font></center></p>

<p>　　乌云髻松，金凤钗横。伯劳飞燕自西东，恼离愁万种。碧溶溶满溪绿水桃源洞，淡濛濛半窗白月梨云梦，恨匆匆一帘红雨杏花风。把青春断送。</p>
<p><center><font color="teal" size="+1">醉太平 ‧ 无题</font></center></p>

<p>　　人皆嫌命窘，谁不见钱亲？水晶环入面糊盆，才沾黏便滚。文章糊了盛钱囤，门庭改做迷魂阵，清廉贬入睡馄饨。葫芦提倒稳。</p>
<p><center><font color="teal" size="+1">人月圆 ‧ 中秋书事</font></center></p>

<p>　　西风吹得闲云去，飞出烂银盘。桐阴淡淡，荷香冉冉，桂影团团。鸿都人远，霓裳露冷，鹤羽天宽。文生何处，琼台夜永，谁驾青鸾？</p>
<p><center><font color="teal" size="+1">一半儿 ‧ 秋日宫词</font></center></p>

<p>　　花边娇月静妆楼，叶底沧波冷翠沟，池上好风闲御舟。可怜秋，一半儿芙蓉一半儿柳。</p>
<p><center><font color="teal" size="+1">太常引 ‧ 姑苏台赏雪</font></center></p>

<p>　　断塘流水洗凝脂，早起索吟诗。何处觅西施？垂杨柳萧萧鬓丝。银匙藻井，粉香梅圃，万瓦玉参差。一曲乐天词，富贵似吴王在时。</p>
<p><center><font color="teal" size="+1">红绣鞋 ‧ 天台瀑布寺</font></center></p>

<p>　　绝顶峰攒雪剑，悬崖水挂冰帘。倚树哀猿弄云尖。血华啼杜宇，阴洞吼飞廉。比人心山未险。</p>
<p><center><font color="teal" size="+1">卖花声 ‧ 怀古</font></center></p>

<p>　　美人自刎乌江岸，战火曾烧赤壁山，将军空老玉门关。伤心秦汉，生民涂炭，读书人一声长叹。</p>
<p><center><font color="teal" size="+1">普天乐 ‧ 湖上废圃</font></center></p>

<p>　　古苔苍，题痕旧。疏花照水，老叶沉沟。蜂黄点绣屏，蝶粉沾罗袖。困倚东风垂杨瘦，翠眉攒似带春愁。寻村问酒，无人倚楼，有树维舟。</p>
<p><center><font color="teal" size="+1">落梅风 ‧ 天宝补遗</font></center></p>

<p>　　姮娥面，天宝年，闹渔阳鼓声一片。马嵬坡袜儿得了看钱，太真妃死而无怨。</p>
<p><center><font color="teal" size="+1">折桂令 ‧ 游金山寺</font></center></p>

<p>　　倚苍云绀宇峥嵘，有听法神龙，渡水胡僧。人立冰壶，诗留玉带，塔语金铃。摇碎月中流树影，撼崩崖半夜江声。误汲南泠，笑煞吴侬，不记《茶经》。</p>
<p><center><font color="teal" size="+1">水仙子 ‧ 次韵</font></center></p>

<p>　　蝇头《老子》五千言，鹤背扬州十万钱。白云两袖吟魂健，赋庄生《秋水》篇。布袍宽风月无边。名不上琼林殿，梦不到金谷园，海上神仙。</p>
<p><center><font color="teal" size="+1">清江引 ‧ 老王将军</font></center></p>

<p>　　纶巾紫髯风满把，老向辕门下。霜明宝剑花，尘暗银鞍帕。江边草青闲战马。</p>
<p><center><font color="teal" size="+1">拨不断 会稽道中</font></center></p>

<p>　　墓田鸦，故宫花。愁烟恨水丹青画，峻宇雕墙宰相家，夕阳芳草渔樵话。百年之下。</p>
<p><center><font color="teal" size="+1">喜春来 ‧ 永康驿中</font></center></p>

<p>　　荷盘敲雨珠千颗，山背披云玉一蓑。半篇诗景费吟哦，芳草坡，松外采茶歌。</p>
<p><center><font color="teal" size="+1">金字经 ‧ 采莲女</font></center></p>

<p>　　小玉移莲棹，阿琼横玉箫，贪看荷花过断桥。摇，柳枝学弄瓢。人争笑，翠丝抓凤翘。</p>
<p><center><font color="teal" size="+1">凭阑人 ‧ 湖上</font></center></p>

<p>　　远水晴天明落霞，古岸渔村横钓槎。翠帘沽酒家，画桥吹柳花。</p>
<p><center><font color="teal" size="+1">落梅风 ‧ 书所见</font></center></p>

<p>　　柳叶微风闹，荷花落日酣，拂晴空远山云淡。红妆女儿十二三，采莲归小舟轻缆。</p>
<p><center><font color="teal" size="+1">朝天子 ‧ 闺中</font></center></p>

<p>　　与谁、画眉，猜破风流谜。铜驼巷里玉骢嘶，夜半归来醉。小意收拾，怪胆矜持，不知羞谁似你！自知、理亏，灯下和衣睡。</p>
<p><center><font color="teal" size="+1">人月圆 ‧ 山中书事</font></center></p>

<p>　　兴亡千古繁华梦，诗眼倦天涯。孔林乔木，吴宫蔓草，楚庙寒鸦。数间茅舍，藏书万卷，投老村家。山中何事？松花酿酒，春水煎茶。</p>
<p><center><font color="teal" size="+1">四块玉 ‧ 客中九日</font></center></p>

<p>　　落帽风，登高酒。人远天涯碧云秋，雨荒篱下黄花瘦。愁又愁，楼上楼，九月九。</p>
<p><center><font color="teal" size="+1">落梅风 ‧ 江上寄越中诸友</font></center></p>

<p>　　江村路，水墨图，不知名野花无数。离愁满怀难寄书，付残潮落红流去。</p>
<p><center><font color="teal" size="+1">普天乐 ‧ 秋怀</font></center></p>

<p>　　为谁忙？莫非命。西风驿马，落月书灯。青天蜀道难，红叶吴江冷。两字功名频看镜，不饶人白发星星。钓鱼子陵，思莼季鹰，笑我飘零。</p>
<p><center><font color="teal" size="+1">小桃红 ‧ 淮安道中</font></center></p>

<p>　　一篙新水绿于蓝，柳岸渔灯暗。桥畔寻诗驻时暂。散晴岚，依微半幅云烟淡。杨花乱糁，扁舟初缆，风景似江南。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E5%85%83%E6%9B%B2%E4%B8%89%E7%99%BE%E9%A6%96/" rel="tag"># 元曲三百首</a>
          </div>

        

          <div class="post-nav">
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_01/" rel="prev" title="元曲三百首 - 卷一">
                  <i class="fa fa-chevron-left"></i> 元曲三百首 - 卷一
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E5%85%83%E6%9B%B2%E4%B8%89%E7%99%BE%E9%A6%96/%E5%85%83%E6%9B%B2%E4%B8%89%E7%99%BE%E9%A6%96_03/" rel="next" title="元曲三百首 - 卷三">
                  元曲三百首 - 卷三 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
