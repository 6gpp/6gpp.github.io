<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="周密夷则商国香慢 ‧ 赋子固凌波图  　　玉润金明，记曲屏小几，翦叶移根。经年汜人重见，瘦影娉婷。雨带风襟零乱，步云冷、鹅筦吹春。相逢旧京洛，素靥尘缁，仙掌霜凝。国香流落恨，正冰销翠薄，谁念遗簪？水空天远，应念矾弟梅兄。渺渺鱼波望极，五十弦、愁满湘云。凄凉耿无语，梦入东风，雪尽江清。 一萼红 ‧ 登蓬莱阁有感  　　步深幽，正云黄天淡，雪意未全休。鉴曲寒沙，茂林烟草，俯仰今古悠悠。岁华晚、">
<meta property="og:type" content="article">
<meta property="og:title" content="绝妙好词 - 卷七">
<meta property="og:url" content="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E7%BB%9D%E5%A6%99%E5%A5%BD%E8%AF%8D/%E7%BB%9D%E5%A6%99%E5%A5%BD%E8%AF%8D_07/index.html">
<meta property="og:site_name" content="得月庵">
<meta property="og:description" content="周密夷则商国香慢 ‧ 赋子固凌波图  　　玉润金明，记曲屏小几，翦叶移根。经年汜人重见，瘦影娉婷。雨带风襟零乱，步云冷、鹅筦吹春。相逢旧京洛，素靥尘缁，仙掌霜凝。国香流落恨，正冰销翠薄，谁念遗簪？水空天远，应念矾弟梅兄。渺渺鱼波望极，五十弦、愁满湘云。凄凉耿无语，梦入东风，雪尽江清。 一萼红 ‧ 登蓬莱阁有感  　　步深幽，正云黄天淡，雪意未全休。鉴曲寒沙，茂林烟草，俯仰今古悠悠。岁华晚、">
<meta property="og:locale" content="zh_CN">
<meta property="article:published_time" content="2003-04-08T16:00:00.000Z">
<meta property="article:modified_time" content="2024-05-02T22:38:34.238Z">
<meta property="article:author" content="得月庵主人">
<meta property="article:tag" content="绝妙好词">
<meta name="twitter:card" content="summary">


<link rel="canonical" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E7%BB%9D%E5%A6%99%E5%A5%BD%E8%AF%8D/%E7%BB%9D%E5%A6%99%E5%A5%BD%E8%AF%8D_07/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E8%AF%97%E8%AF%8D%E6%AD%8C%E8%B5%8B/%E7%BB%9D%E5%A6%99%E5%A5%BD%E8%AF%8D/%E7%BB%9D%E5%A6%99%E5%A5%BD%E8%AF%8D_07/","path":"诗词歌赋/绝妙好词/绝妙好词_07/","title":"绝妙好词 - 卷七"}</script>

<script class="next-config" data-name="calendar" type="application/json">""</script>
<title>绝妙好词 - 卷七 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E5%91%A8%E5%AF%86"><span class="nav-text">周密</span></a></li><li class="nav-item nav-level-2"><a class="nav-link" href="#%E7%8E%8B%E6%B2%82%E5%AD%99"><span class="nav-text">王沂孙</span></a></li><li class="nav-item nav-level-2"><a class="nav-link" href="#%E8%B5%B5%E4%B8%8E%E4%BB%81"><span class="nav-text">赵与仁</span></a></li><li class="nav-item nav-level-2"><a class="nav-link" href="#%E4%BB%87%E8%BF%9C"><span class="nav-text">仇远</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E8%AF%97%E8%AF%8D%E6%AD%8C%E8%B5%8B/%E7%BB%9D%E5%A6%99%E5%A5%BD%E8%AF%8D/%E7%BB%9D%E5%A6%99%E5%A5%BD%E8%AF%8D_07/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="绝妙好词 - 卷七 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          绝妙好词 - 卷七
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2003-04-09 00:00:00" itemprop="dateCreated datePublished" datetime="2003-04-09T00:00:00+08:00">2003-04-09</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E8%AF%97%E8%AF%8D%E6%AD%8C%E8%B5%8B/" itemprop="url" rel="index"><span itemprop="name">诗词歌赋</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<h2 id="周密"><a href="#周密" class="headerlink" title="周密"></a>周密</h2><p><center><font color="teal" size="+1">夷则商国香慢 ‧ 赋子固凌波图</font></center></p>

<p>　　玉润金明，记曲屏小几，翦叶移根。经年汜人重见，瘦影娉婷。雨带风襟零乱，步云冷、鹅筦吹春。相逢旧京洛，素靥尘缁，仙掌霜凝。国香流落恨，正冰销翠薄，谁念遗簪？水空天远，应念矾弟梅兄。渺渺鱼波望极，五十弦、愁满湘云。凄凉耿无语，梦入东风，雪尽江清。</p>
<p><center><font color="teal" size="+1">一萼红 ‧ 登蓬莱阁有感</font></center></p>

<p>　　步深幽，正云黄天淡，雪意未全休。鉴曲寒沙，茂林烟草，俯仰今古悠悠。岁华晚、漂零渐远，谁念我、同载五湖舟。磴古松斜，厓阴苔老，一片清愁。回首天涯归梦，几魂飞西浦，泪洒东州。故国山川，故园心眼，还似王粲登楼。最负他、秦鬟妆镜，好江山、何事此时游。为唤狂吟老监，共赋销忧。</p>
<p><center><font color="teal" size="+1">扫花游 ‧ 九日怀归</font></center></p>

<p>　　江蓠怨碧，早过了霜花，锦空洲渚。孤蛩自语，正长安乱叶，万家砧杵。尘染秋衣，谁念西风倦旅？恨无据。怅望极归舟，天际烟树。心事曾细数。怕水叶沉红，梦云离去。情丝恨缕。倩回纹为织，那时愁句。雁字无多，写得相思几许。暗凝伫。近重阳、满城风雨。</p>
<p><center><font color="teal" size="+1">三姝媚 ‧ 送圣与还越</font></center></p>

<p>　　浅寒梅未绽。正潮过西陵，短亭逢雁。秉烛相看，叹俊游零落，满襟依黯。露草霜花，愁正在、废宫芜苑。明月河桥，笛外樽前，旧情消减。莫诉离觞深浅，恨聚散匆匆，梦随颿远。玉镜尘昏，怕赋情人老，后逢凄惋。一样归心，又唤起，故园愁眼。立尽斜阳无语，空江岁晚。</p>
<p><center><font color="teal" size="+1">法曲献仙音 ‧ 吊雪香亭梅</font></center></p>

<p>　　松雪飘寒，岭云吹冻，红破数椒春浅。衬舞台荒，浣妆池冷，凄凉市朝轻换。叹花与人凋谢，依依岁华晚。共凄黯，问东风、几番吹梦，应惯识、当年翠屏金辇。一片古今愁，但废绿、平烟空远。无语消魂，对斜阳、衰草泪满。又西泠残笛，低送数声春怨。</p>
<p><center><font color="teal" size="+1">高阳台 ‧ 送陈君衡被召</font></center></p>

<p>　　照野旌旗，朝天车马，平沙万里天低。宝带金章，樽前茸帽风欹。秦关汴水经行地，想登临、都付新诗。纵英游，叠鼓清笳，骏马名姬。酒酣应对燕山雪，正冰河月冻，晓陇云飞。投老残年，江南谁念方回？东风渐绿西湖柳，雁已还、人未南归。最关情，折尽梅花，难寄相思。</p>
<p><center><font color="teal" size="+1">庆宫春 ‧ 送赵元父过吴</font></center></p>

<p>　　重叠云衣，微茫鸿影，短篷稳载吴雪。霜叶敲寒，风灯摇晕，棹歌人语呜咽。拥衾呼酒，正百里冰河乍合，千山换色，一镜无尘，玉龙吹裂。夜深醉踏长虹，表里空明，古今清绝。高堂在否，登临休赋，忍见旧时明月。翠销香冷，怕空负、年芳轻别。孤山春早，一树梅花，待君同折。</p>
<p><center><font color="teal" size="+1">高阳台 ‧ 寄越中诸友</font></center></p>

<p>　　小雨分江，残寒迷浦，春容浅入蒹葭。雪霁空城，燕归何处人家。梦魂欲渡苍茫去，怕梦轻、还被愁遮。感流年，夜汐东还，冷照西斜。凄凄望极王孙草，认云中烟树，鸥外春沙。白发青山，可怜相对苍华。归鸿自趁潮回去，笑倦游、犹是天涯。问东风，先到垂杨，后到梅花。</p>
<p><center><font color="teal" size="+1">探芳信 ‧ 西泠春感</font></center></p>

<p>　　步晴昼，向水院维舟，津亭唤酒。叹刘郎重到，依依漫怀旧。东风空结丁香怨，花与人俱瘦。甚凄凉，暗草沿池，冷苔侵甃。桥外晚风骤。正香雪随波，浅烟迷岫。废苑尘梁，如今燕来否？翠云零落空堤冷，往事休回首。最消魂，一片斜阳恋柳。</p>
<p><center><font color="teal" size="+1">水龙吟 ‧ 白荷</font></center></p>

<p>　　素鸾飞下青冥，舞衣半惹凉云。碎蓝田种玉，绿房迎晓，一奁秋意。擎露盘深，忆君清夜，暗倾铅水。想鸳鸯正结、梨云好梦，西风冷，还惊起。应是飞琼仙会，倚凉飙、碧簪斜坠。轻妆斗白，明珰照影，红衣羞避。霁月三更，粉云千点，静香十里。听湘弦奏彻，冰绡偷翦，聚相思泪。</p>
<p><center><font color="teal" size="+1">四字令 ‧ 拟花间</font></center></p>

<p>　　眉消睡黄，春凝泪妆。玉屏水暖微香，听蜂儿打窗。筝尘半床，绡痕半方。愁心欲诉垂杨，奈飞红正忙。</p>
<p><center><font color="teal" size="+1">西江月 ‧ 延祥观拒霜拟稼轩</font></center></p>

<p>　　绿绮紫丝步障，红鸾彩凤仙城。谁将三十六陂春，换得两堤秋锦？眼缬醉迷朱碧，笔花俊赏丹青。斜阳展尽赵昌屏，羞死舞鸾妆镜。</p>
<p><center><font color="teal" size="+1">江城子 ‧ 拟蒲江</font></center></p>

<p>　　罗窗晓色透花明，靘瑶笙，按瑶筝。试讯东风，能有几分春？二十四阑凭玉暖，杨柳月，海棠阴。依依愁翠沁双颦，爱莺声，怕鹃声。人自多情，春去自无情。把酒问花花不语，花外梦，梦中云。</p>
<p><center><font color="teal" size="+1">少年游 ‧ 宫词拟梅溪</font></center></p>

<p>　　帘销宝篆卷宫罗，蜂蝶扑飞梭。一样东风，燕梁莺院，那处春多？晓妆日日随香辇，多在牡丹坡。花深深处，柳阴阴处，一片笙歌。</p>
<p><center><font color="teal" size="+1">好事近 ‧ 拟东泽</font></center></p>

<p>　　新雨洗花尘，扑扑小庭香湿。早是垂杨烟老，渐嫩黄成碧。晚帘都卷看青山，山外更山色。一色梨花新月，伴夜窗吹笛。</p>
<p><center><font color="teal" size="+1">西江月 ‧ 拟花翁</font></center></p>

<p>　　情缕红丝冉冉，啼花碧袖荧荧。迷香双蝶下庭心，一行愔愔帘影。北里红红短梦，东风雁雁前尘。称销不过牡丹情，中半伤春酒病。</p>
<p><center><font color="teal" size="+1">醉落魄〔拟参晦</font></center></p>

<p>　　忆忆忆忆，宫罗褶褶销金色。吹花有尽情无极，泪滴空帘，香润柳枝湿。春愁浩荡湘波窄，红兰梦绕江南北。燕莺都是东风客。移尽庭阴，风老杏花白。</p>
<p><center><font color="teal" size="+1">朝中措 ‧ 茉莉拟梦窗</font></center></p>

<p>　　彩绳朱乘驾涛云，亲见许飞琼。多定梅魂才返，香瘢半掐秋痕。枕函钗缕，熏篝芳焙，儿女心情。尚有第三花在，不妨留待凉生。</p>
<p><center><font color="teal" size="+1">醉落魄 ‧ 拟二隐</font></center></p>

<p>　　余寒正怯，金钗影卸东风揭。舞衣丝损愁千褶，一缕杨丝，犹是去年折。临窗拥髻愁难说，花庭一寸燕支雪，春花似旧心情别。待摘玫瑰，飞下粉黄蝶。</p>
<p><center><font color="teal" size="+1">浣溪沙 ‧ 拟梅川</font></center></p>

<p>　　蚕已三眠柳二眠，双竿初起画秋千，莺栊风响十三弦。鱼素不传新信息，鸾胶难续旧姻缘，薄情明月几番圆。</p>
<p><center><font color="teal" size="+1">甘州 ‧ 灯夕书寄二隐</font></center></p>

<p>　　渐凄凄、芳草绿江南，轻晖弄春容。记少年游处，箫声巷陌，灯影帘栊。月暖烘炉戏鼓，十里步香红。欹枕听新雨，往事朦胧。还是江南春梦晓，怕等闲愁见，雁影西东。喜故人好在，水驿寄诗筒。数芳程、渐催花信，送归帆、知第几番风？空吟想，梅花千树，人在山中。</p>
<p><center><font color="teal" size="+1">踏莎行 ‧ 与莫两山谈邗城旧事</font></center></p>

<p>　　远草情钟，孤花韵胜，一楼耸翠生秋暝。十年二十四桥春，转头明月箫声冷。赋药才高，题琼语俊，蒸香压酒芙蓉顶。景留人去怕思量，桂窗风露秋眠醒。</p>
<hr>

<h2 id="王沂孙"><a href="#王沂孙" class="headerlink" title="王沂孙"></a>王沂孙</h2><p><center><font color="teal" size="+1">醉蓬莱 ‧ 旧故山</font></center></p>

<p>　　扫西风门径，黄叶凋零，白云萧散。柳换枯阴，赋归来何晚。爽气霏霏，翠蛾眉妩，聊慰登临眼。故国如尘，故人如梦，登高还懒。数点寒英，为谁零落。楚魄难招，暮寒堪揽。步屣荒篱，谁念幽芳远？一室秋灯，一庭秋雨，更一声秋雁。试引芳樽，不知消得，和多依黯？</p>
<p><center><font color="teal" size="+1">法曲献仙音 ‧ 聚景亭梅次草窗韵</font></center></p>

<p>　　层绿峨峨，纤琼皎皎，倒压波痕清浅。过眼年华，动人幽意，相逢几番春换。记唤酒寻芳处，盈盈褪妆晚。已销黯。况凄凉。近来离思，应忘却、明月夜深归辇。荏苒一枝春，恨东风、人似天远。纵有残花，洒征衣、铅泪都满。但殷勤折取，自遣一襟幽怨。</p>
<p><center><font color="teal" size="+1">淡黄柳</font></center></p>

<p><sub>　　甲戌冬别周公谨丈於孤山中。次冬，公谨游会稽，相会一月。又次冬，公谨自剡还，执手聚别，且复别去。怅然於怀，敬赋此解。</sub></p>
<p>　　花边短笛，初结孤山约。雨悄风轻寒漠漠。翠镜秦鬟钗别，同折幽芳怨摇落。素裳薄，重拈旧红萼。叹携手，转离索。料青禽、一梦春无几，後夜相思，素蟾低照，谁扫花阴共酌？</p>
<p><center><font color="teal" size="+1">一萼红 ‧ 石屋探梅作</font></center></p>

<p>　　思飘飖，拥仙姝独步，明月照苍翘。花候犹迟，庭阴不扫，门掩山意萧条。抱芳恨、佳人分薄，似未许、芳魄化春娇。雨涩风慳，雾轻波细，湘梦迢迢。谁伴碧樽雕俎，唤琼肌皎皎，绿发萧萧。青凤啼空，玉龙舞夜，遥睇河汉光摇。未须赋、疏香淡影，且同倚、枯藓听吹箫。听久余音欲绝，寒透鲛绡。</p>
<p><center><font color="teal" size="+1">长亭怨 ‧ 重过中庵故园</font></center></p>

<p>　　泛孤艇，东皋过偏。尚记当日，绿阴门掩。屐齿莓阶，酒痕罗袖事何限。欲寻前迹，空惆怅、成秋苑。自约赏花人，别後总、风流云散。水远。怎知流水外，却是乱山尤远。天涯梦短。想忘了、绮疏雕槛。望不尽、苒苒斜阳，抚乔木、年华将晚。但数点红英，犹识西园凄婉。</p>
<p><center><font color="teal" size="+1">庆宫春 ‧ 水仙</font></center></p>

<p>　　明玉擎金，纤罗飘带，为君起舞回雪。柔影参差，幽芳零乱，翠围腰瘦一捻。岁华相误，记前度、湘皋怨别。哀弦重听，都是凄凉，未须弹彻。国香到此谁怜，烟冷沙昏，顿成愁绝。花恼难禁，酒销欲尽，门外冰澌初结。试招仙魄，怕今夜、瑶簪冻折。携盘独出，空想咸阳，故宫落月。</p>
<p><center><font color="teal" size="+1">高阳台</font></center></p>

<p>　　残萼梅酸，新沟水绿，东风节序暄妍。独立雕栏，谁怜枉度华年。朝朝准拟清明近，料燕翎、须寄银笺。又争知、一字相思，不到吟边。双蛾不拂青鸾冷，任花阴寂寂，掩户闲眠。屡卜佳期，无凭却怨金钱。何人寄与天涯信？趁东风、急整归船。纵飘零，满院杨花，犹是春前。</p>
<p><center><font color="teal" size="+1">西江月 ‧ 为赵元父赋雪梅图</font></center></p>

<p>　　褪粉轻盈琼靥，护香重叠冰绡。数枝谁带玉痕描？夜夜东风不扫。溪上横斜影淡，梦中落莫魂销。峭寒未肯放春娇，素被独眠清晓。</p>
<p><center><font color="teal" size="+1">踏莎行 ‧ 题草窗词卷</font></center></p>

<p>　　白石飞仙，紫霞凄调。断歌人听知音少。几番幽梦欲回时，旧家池馆生青草。风月交游，山川怀抱。凭谁说与春知道？空留离恨满江南，相思一夜苹花老。</p>
<p><center><font color="teal" size="+1">醉落魄</font></center></p>

<p>　　小窗银烛，轻鬟半拥钗横玉。数声春调清真曲。拂拂朱帘，残影乱红扑。垂杨学画蛾眉绿，年年芳草迷金谷。如今休把佳期卜。一掬春情，斜月杏花屋。</p>
<hr>

<h2 id="赵与仁"><a href="#赵与仁" class="headerlink" title="赵与仁"></a>赵与仁</h2><p><center><font color="teal" size="+1">柳梢青 ‧ 落桂</font></center></p>

<p>　　露冷仙梯，霓裳散舞，记曲人归。月度层霄，雨连深夜，谁管花飞？金铺满地苔衣，似一片斜阳未移。生怕清香，又随凉信，吹过东篱。</p>
<p><center><font color="teal" size="+1">琴调相思引</font></center></p>

<p>　　冰箔纱帘小院清，晴尘不动地花平。昨宵风雨，凉到木樨屏。香月照妆秋粉薄，水云飞珮藕丝轻。好天良夜，闲理玉靴笙。</p>
<p><center><font color="teal" size="+1">西江月</font></center></p>

<p>　　夜半河痕依约，雨馀天气冥濛。起行微月偏池东。水影浮花，花影动帘栊。量减难追醉白，恨长莫尽题红。雁声能到画楼中。也要玉人知道有秋风。</p>
<p><center><font color="teal" size="+1">清平乐</font></center></p>

<p>　　柳丝摇露，不绾兰舟住。人宿溪桥知那处？一夜风声千树。晓楼望断天涯，过鸿影落寒沙。可惜些儿秋意，等闲过了黄花。</p>
<p><center><font color="teal" size="+1">好事近</font></center></p>

<p>　　春色醉荼蘼，昼永篆烟初绝。临水杨花千树，尽一时飞雪。穿帘度竹弄轻盈，东风老犹劣。睡起凭阑无绪，听几声啼鴂。</p>
<hr>

<h2 id="仇远"><a href="#仇远" class="headerlink" title="仇远"></a>仇远</h2><p><center><font color="teal" size="+1">生查子</font></center></p>

<p>　　钗头缀玉蚕，耿耿东窗晓。京洛少年游，犹恨归来早。寒食正梨花，古道多芳草。今夜试青镫，依旧双花小。</p>
<p><center><font color="teal" size="+1">八犯玉交枝 ‧ 招宝山观月上</font></center></p>

<p>　　沧岛雲连，绿瀛秋入，暮景却沈洲屿。无浪无风天地白，听得潮生人语。擎空孤柱，翠倚高阁凭虚，中流苍碧迷烟雾。惟见广寒门外，青无重数。不知是水，不知是山，是树。漫漫知是何处。倩谁问、凌波轻步。谩凝伫、乘鸾秦女。想庭曲，霓裳正舞。莫须长笛吹愁去。怕唤起鱼龙，三更喷作前山雨。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E7%BB%9D%E5%A6%99%E5%A5%BD%E8%AF%8D/" rel="tag"># 绝妙好词</a>
          </div>

        

          <div class="post-nav">
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E7%BB%9D%E5%A6%99%E5%A5%BD%E8%AF%8D/%E7%BB%9D%E5%A6%99%E5%A5%BD%E8%AF%8D_06/" rel="prev" title="绝妙好词 - 卷六">
                  <i class="fa fa-chevron-left"></i> 绝妙好词 - 卷六
                </a>
            </div>
            <div class="post-nav-item">
                <a href="/%E8%AF%97%E8%AF%8D%E6%AD%8C%E8%B5%8B/%E7%BB%9D%E5%A6%99%E5%A5%BD%E8%AF%8D/%E7%BB%9D%E5%A6%99%E5%A5%BD%E8%AF%8D_08/" rel="next" title="绝妙好词 - 续钞">
                  绝妙好词 - 续钞 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
