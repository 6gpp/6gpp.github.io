<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="作者：﹝清 ‧ 王国维﹞。依据光绪三十四年（1908年）王国维手定稿。。   《人间词话》是一部文学批评著作。作于1908～1909年，最初发表于《国粹学报》。该作是作者接受了西洋美学思想之洗礼后，以崭新的眼光对中国旧文学所作的评论。表面上看，《人间词话》与中国相袭已久之诗话，词话一类作品之体例，格式，并无显著的差别，实际上，它已初具理论体系，在旧日诗词论著中，称得上一部屈指可数的作品。甚至在以">
<meta property="og:type" content="article">
<meta property="og:title" content="人间词话 - 卷一">
<meta property="og:url" content="https://6gpp.github.io/%E5%8F%A4%E6%96%87%E6%9D%82%E9%80%89/%E4%BA%BA%E9%97%B4%E8%AF%8D%E8%AF%9D/%E4%BA%BA%E9%97%B4%E8%AF%8D%E8%AF%9D_01/index.html">
<meta property="og:site_name" content="得月庵">
<meta property="og:description" content="作者：﹝清 ‧ 王国维﹞。依据光绪三十四年（1908年）王国维手定稿。。   《人间词话》是一部文学批评著作。作于1908～1909年，最初发表于《国粹学报》。该作是作者接受了西洋美学思想之洗礼后，以崭新的眼光对中国旧文学所作的评论。表面上看，《人间词话》与中国相袭已久之诗话，词话一类作品之体例，格式，并无显著的差别，实际上，它已初具理论体系，在旧日诗词论著中，称得上一部屈指可数的作品。甚至在以">
<meta property="og:locale" content="zh_CN">
<meta property="article:published_time" content="2002-04-19T16:00:00.000Z">
<meta property="article:modified_time" content="2024-05-02T22:38:29.334Z">
<meta property="article:author" content="得月庵主人">
<meta property="article:tag" content="人间词话">
<meta name="twitter:card" content="summary">


<link rel="canonical" href="https://6gpp.github.io/%E5%8F%A4%E6%96%87%E6%9D%82%E9%80%89/%E4%BA%BA%E9%97%B4%E8%AF%8D%E8%AF%9D/%E4%BA%BA%E9%97%B4%E8%AF%8D%E8%AF%9D_01/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E5%8F%A4%E6%96%87%E6%9D%82%E9%80%89/%E4%BA%BA%E9%97%B4%E8%AF%8D%E8%AF%9D/%E4%BA%BA%E9%97%B4%E8%AF%8D%E8%AF%9D_01/","path":"古文杂选/人间词话/人间词话_01/","title":"人间词话 - 卷一"}</script>

<script class="next-config" data-name="calendar" type="application/json">""</script>
<title>人间词话 - 卷一 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-overview-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E5%8F%A4%E6%96%87%E6%9D%82%E9%80%89/%E4%BA%BA%E9%97%B4%E8%AF%8D%E8%AF%9D/%E4%BA%BA%E9%97%B4%E8%AF%8D%E8%AF%9D_01/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="人间词话 - 卷一 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          人间词话 - 卷一
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2002-04-20 00:00:00" itemprop="dateCreated datePublished" datetime="2002-04-20T00:00:00+08:00">2002-04-20</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%8F%A4%E6%96%87%E6%9D%82%E9%80%89/" itemprop="url" rel="index"><span itemprop="name">古文杂选</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <blockquote>
<p>作者：﹝清 ‧ 王国维﹞。依据光绪三十四年（1908年）王国维手定稿。。</p>
</blockquote>
<blockquote>
<p>《人间词话》是一部文学批评著作。作于1908～1909年，最初发表于《国粹学报》。该作是作者接受了西洋美学思想之洗礼后，以崭新的眼光对中国旧文学所作的评论。表面上看，《人间词话》与中国相袭已久之诗话，词话一类作品之体例，格式，并无显著的差别，实际上，它已初具理论体系，在旧日诗词论著中，称得上一部屈指可数的作品。甚至在以往词论界里，许多人把它奉为圭臬，把它的论点作为词学，美学的根据，影响深远。王国维的《人间词话》是晚清以来最有影响的著作之一。王国维以“温飞卿之词，句秀也；韦端己之词，骨秀也；李重光之词，神秀也”高度评价了李煜的词，说它“神秀”，韦庄的词被称为“骨秀”，温庭筠的词称作“句秀”。</p>
</blockquote>
<span id="more"></span>

<hr>

<p><center><font color="teal" size="+1">一</font></center></p>

<p>　　词以境界为最上。有境界则自成高格，自有名句。五代、北宋之词所以独绝者在此。</p>
<p><center><font color="teal" size="+1">二</font></center></p>

<p>　　有造境，有写境，此“理想”与“写实”二派之所由分。然二者颇难分别，因大诗人所造之境，必合乎自然，所写之境，亦必邻于理想故也。</p>
<p><center><font color="teal" size="+1">三</font></center></p>

<p>　　有有我之境，有无我之境。“泪眼问花花不语，乱红飞过秋千去。”“可堪孤馆闭春寒，杜鹃声里斜阳暮。”有我之境也。“采菊东篱下，悠然见南山。”“寒波澹澹起，白鸟悠悠下。”无我之境也。有我之境，以我观物，故物皆着我之色彩。无我之境，以物观物，故不知何者为我，何者为物。古人为词，写有我之境者为多。然未始不能写无我之境，此在豪杰之士能自树立耳。</p>
<p>　　五代南唐 冯延巳 《鹊踏枝》<br>　　庭院深深深几许？杨柳堆烟，帘幕无重数。玉勒雕鞍游冶处，楼高不见章台路。<br>　　雨横风狂三月暮，门掩黄昏，无计留春住。泪眼问花花不语，乱红飞过秋千去。</p>
<p>　　北宋 秦观 《踏莎行》<br>　　雾失楼台，月迷津渡，桃源望断无寻处。可堪孤馆闭春寒，杜鹃声里斜阳暮。<br>　　驿寄梅花，鱼传尺素，砌成此恨无重数。郴江幸自绕郴山，为谁流下潇湘去？</p>
<p>　　东晋 陶潜《饮酒》二十首之五<br>　　结庐在人境，而无车马喧。<br>　　问君何能尔？心远地自偏。<br>　　采菊东篱下，悠然见南山。<br>　　山气日夕佳，飞鸟相与还。<br>　　此中有真意，欲辨已忘言。</p>
<p>　　元代 元好问 《颖亭留别》<br>　　故人重分携，临流驻归驾。乾坤展清眺，万景若相借。<br>　　北风三日雪，太素秉元化。九山郁峥嵘，了不受陵跨。<br>　　寒波澹澹起，白鸟悠悠下。怀归人自急，物态本闲暇。<br>　　壶觞负吟啸，尘土足悲咤。回首亭中人，平林澹如画。</p>
<p><center><font color="teal" size="+1">四</font></center></p>

<p>　　无我之境，人惟于静中得之。有我之境，于由动之静时得之。故一优美，一宏壮也。</p>
<p><center><font color="teal" size="+1">五</font></center></p>

<p>　　自然中之物，互相关系，互相限制。然其写之于文学及美术中也，必遗其关系、限制之处。故虽写实家，亦理想家也。又虽如何虚构之境，其材料必求之于自然；而其构造，亦必从自然之法则。故虽理想家，亦写实家也。</p>
<p><center><font color="teal" size="+1">六</font></center></p>

<p>　　境非独谓景物也，喜怒哀乐，亦人心中之一境界。故能写真景物、真感情者，谓之有境界。否则谓之无境界。</p>
<p><center><font color="teal" size="+1">七</font></center></p>

<p>　　“红杏枝头春意闹”，著一“闹”字而境界全出。“云破月来花弄影”，著一“弄”字而境界全出矣。</p>
<p>　　北宋 宋祁《玉楼春》（春景）<br>　　东城渐觉风光好，縠皱波纹迎客棹。绿杨烟外晓寒轻，红杏枝头春意闹。<br>　　浮生长恨欢娱少，肯爱千金轻一笑。为君持酒劝斜阳，且向花间留晚照。</p>
<p>　　北宋 张先《天仙子》（时为嘉禾小倅，以病眠，不赴府会）<br>　　水调数声持酒听，午醉醒来愁未醒。送春春去几时回？临晚镜，伤流景，往事后期空记省。<br>　　沙上并禽池上暝，云破月来花弄影。重重帘幕密遮灯，风不定，人初静，明日落红应满径。</p>
<p><center><font color="teal" size="+1">八</font></center></p>

<p>　　境界有大小，不以是而分优劣。“细雨鱼儿出，微风燕子斜。”何遽不若“落日照大旗，马鸣风萧萧”？“宝帘闲挂小银钩。”何遽不若“雾失楼台，月迷津渡”也？</p>
<p>　　唐代 杜甫《水槛遣心二首》之一<br>　　去郭轩楹敞，无村眺望赊。澄江平少岸，幽树晚多花。<br>　　细雨鱼儿出，微风燕子斜。城中十万户，此地两三家。</p>
<p>　　唐代 杜甫《后出塞五首》之二<br>　　朝进东门营，暮上河阳桥。落日照大旗，马鸣风萧萧。<br>　　平沙列万幕，部伍各见招。中天悬明月，令严夜寂寥。<br>　　悲笳数声动，壮士惨不骄。借问大将谁？恐是霍嫖姚。</p>
<p>　　北宋 秦观《浣溪沙》<br>　　漠漠轻寒上小楼，晓阴无赖似穷秋，淡烟流水画屏幽。<br>　　自在飞花轻似梦，无边丝雨细如愁，宝帘闲挂小银钩。</p>
<p>　　北宋 秦观《踏莎行》。见第三则。</p>
<p><center><font color="teal" size="+1">九</font></center></p>

<p>　　严沧浪《诗话》谓：“盛唐诸人，唯在兴趣。羚羊挂角，无迹可求。故其妙处，透澈玲珑，不可凑泊。如空中之音、相中之色、水中之影、镜中之象，言有尽而意无穷。”余谓北宋以前之词，亦复如是。然沧浪所谓“兴趣”，阮亭所谓“神韵”，犹不过道其面目；不若鄙人拈出“境界”二字，为探其本也。</p>
<p><center><font color="teal" size="+1">十</font></center></p>

<p>　　太白纯以气象胜。“西风残照，汉家陵阙。”寥寥八字，遂关千古登临之口。后世唯范文正之《渔家傲》，夏英公之《喜迁莺》，差足继武，然气象已不逮矣。</p>
<p>　　唐代 李白 《忆秦娥》<br>　　箫声咽，秦娥梦断秦楼月。秦楼月，年年柳色，灞陵伤别。<br>　　乐游原上清秋节，咸阳古道音尘绝。音尘绝，西风残照，汉家陵阙。</p>
<p>　　北宋 范仲淹《渔家傲》（秋思）<br>　　塞下秋来风景异，衡阳雁去无留意。四面边声连角起。千嶂里，长烟落日孤城闭。<br>　　浊酒一杯家万里，燕然未勒归无计。羌管悠悠霜满地。人不寐，将军白发征夫泪。</p>
<p>　　北宋 夏竦《喜迁莺令》<br>　　霞散绮，月垂钩。帘卷未央楼。夜凉银汉截天流，宫阙锁清秋。<br>　　瑶堦曙，金茎露。凤髓香盘烟雾。三千珠翠拥宸游，水殿按凉州。</p>
<p><center><font color="teal" size="+1">十一</font></center></p>

<p>　　张皋文谓飞卿之词“深美闳约”。余谓此四字唯冯正中足以当之。刘融斋谓飞卿“精艳绝人”，差近之耳。</p>
<p><center><font color="teal" size="+1">十二</font></center></p>

<p>　　“画屏金鹧鸪。”飞卿语也，其词品似之。“弦上黄莺语。”端己语也，其词品亦似之。正中词品，若欲于其词句中求之，则“和泪试严妆”，殆近之欤。</p>
<p>　　唐代 温庭筠 《更漏子》<br>　　柳丝长，春雨细，花外漏声迢递。惊塞雁，起城乌，画屏金鹧鸪。<br>　　香雾薄，透帘幕，惆怅谢家池阁。红烛背，绣帘垂，梦长君不知。</p>
<p>　　五代前蜀 韦庄《菩萨蛮》（五首）其一<br>　　红楼别夜堪惆怅，香灯半卷流苏帐。残月出门时，美人和泪辞。<br>　　琵琶金翠羽，弦上黄莺语。劝我早归家，绿窗人似花。</p>
<p>　　五代南唐 冯延巳《菩萨蛮》<br>　　娇鬟堆枕钗横凤，溶溶春水杨花梦。红烛泪阑干，翠屏烟浪寒。<br>　　锦壶催画箭，玉佩天涯远。和泪试严妆，落梅飞晓霜。</p>
<p><center><font color="teal" size="+1">十三</font></center></p>

<p>　　南唐中主词“菡萏香销翠叶残，西风愁起绿波间”，大有“众芳芜秽”，“美人迟暮”之感。乃古今独赏其“细雨梦回鸡塞远，小楼吹彻玉笙寒”。故知解人正不易得。</p>
<p>　　五代南唐 李璟《摊破浣溪沙》<br>　　菡萏香销翠叶残，西风愁起绿波间。还与韶光共憔悴，不堪看。<br>　　细雨梦回鸡塞远，小楼吹彻玉笙寒。多少泪珠何限恨，倚阑干。</p>
<p><center><font color="teal" size="+1">十四</font></center></p>

<p>　　温飞卿之词，句秀也；韦端己之词，骨秀也；李重光之词，神秀也。</p>
<p><center><font color="teal" size="+1">十五</font></center></p>

<p>　　词至李后主而眼界始大，感慨遂深，遂变伶工之词而为士大夫之词。周介存置诸温、韦之下，可谓颠倒黑白矣。“自是人生长恨水长东。”、“流水落花春去也，天上人间。”《金荃》、《浣花》能有此气象耶！</p>
<p>　　五代南唐 李煜《相见欢》<br>　　林花谢了春红，太匆匆。无奈朝来寒雨晚来风。胭脂泪，留人醉，几时重？自是人生长恨水长东！</p>
<p>　　五代南唐 李煜《浪淘沙令》<br>　　帘外雨潺潺，春意阑珊。罗衾不耐五更寒。梦里不知身是客，一晌贪欢。<br>　　独自莫凭阑，无限江山，别时容易见时难。流水落花春去也，天上人间。</p>
<p><center><font color="teal" size="+1">十六</font></center></p>

<p>　　词人者，不失其赤子之心者也。故生于深宫之中，长于妇人之手，是后主为人君所短处，亦即为词人所长处。《孟子 ‧ 离娄下》：“孟子曰：‘大人者，不失其赤子之心者也。’”</p>
<p><center><font color="teal" size="+1">十七</font></center></p>

<p>　　客观之诗人，不可不多阅世，阅世愈深，则材料愈丰富、愈变化，《水浒传》、《红楼梦》之作者是也。主观之诗人，不必多阅世。阅世愈浅，则性情愈真，李后主是也。</p>
<p><center><font color="teal" size="+1">十八</font></center></p>

<p>　　尼采谓：“一切文学，余爱以血书者。”后主之词，真所谓“以血书者”也。宋道君皇帝《燕山亭》词亦略似之。然道君不过自道身世之戚，后主则俨有释迦、基督担荷人类罪恶之意，其大小固不同矣。</p>
<p>　　宋徽宗《燕山亭》（北行见杏花）<br>　　裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。闲院落凄凉，几番春暮。<br>　　凭寄离恨重重，这双燕曾何，会人言语。天遥地远，万水千山，知他故宫何处。怎不思量，除梦里、有时曾去。无据。和梦也、新来不做。</p>
<p><center><font color="teal" size="+1">十九</font></center></p>

<p>　　冯正中词虽不失五代风格，而堂庑特大，开北宋一代风气。与中、后二主词皆在《花间》范围之外，宜《花间集》中不登其只字也。</p>
<p><center><font color="teal" size="+1">二十</font></center></p>

<p>　　正中词，除《鹊踏枝》、《菩萨蛮》十数阕最煊赫外，如《醉花间》之“高树鹊衔巢，斜月明寒草”，余谓韦苏州之“流萤渡高阁”，孟襄阳之“疏雨滴梧桐”，不能过也。</p>
<p>　　南唐 冯延巳《醉花间》<br>　　晴雪小园春未到，池边梅自早。高树鹊衔巢，斜月明寒草。<br>　　山川风景好，自古金陵道。少年看却老。相逢莫厌醉金杯，别离多，欢会少。</p>
<p>　　唐代 韦应物《寺居独夜寄崔主簿》<br>　　幽人寂无寐，木叶纷纷落。寒雨暗深更，流萤渡高阁。<br>　　坐使青灯晓，还伤夏衣薄。宁知岁方晏，离居更萧索。</p>
<p>　　唐代 孟浩然《省视骐骥长鸣》：“微云淡河汉，疏雨滴梧桐。逐逐怀良驭，萧萧顾乐鸣。”<br>　　唐代王士源《孟浩然集 ‧ 序》云：“浩然尝闲游秘省，秋月新霁，诸英华赋诗作会。浩然句云：‘微云淡河汉，疏雨滴梧桐。’举座嗟其清绝，咸阁笔不复为继。”</p>
<p><center><font color="teal" size="+1">二一</font></center></p>

<p>　　欧九《浣溪沙》词“绿杨楼外出秋千”，晁补之谓：只一“出”字，便后人所不能道。余谓此本于正中《上行杯》词“柳外秋千出画墙”，但欧语尤工耳。</p>
<p>　　北宋 欧阳修《浣溪沙》<br>　　堤上游人逐画船，拍堤春水四垂天。绿杨楼外出秋千。<br>　　白发戴花君莫笑，六么催拍盏频传。人生何处似尊前。</p>
<p>　　五代 冯延巳《上行杯》<br>　　落梅著雨消残粉，云重烟轻寒食近。罗幕遮香，柳外秋千出画墙。<br>　　春山颠倒钗横凤，飞絮入帘春睡重。梦里佳期，只许庭花与月知。</p>
<p><center><font color="teal" size="+1">二二</font></center></p>

<p>　　梅圣俞《苏幕遮》词：“落尽梨花春事了。满地斜阳，翠色和烟老。”刘融斋谓：少游一生似专学此种。余谓冯正中《玉楼春》词：“芳菲次第长相续，自是情多无处足，尊前百计得春归，莫为伤春眉黛蹙。”永叔一生似专学此种。</p>
<p>　　北宋 梅尧臣《苏幕遮》（草）<br>　　露堤平，烟墅杳。乱碧萋萋，雨后江天晓。独有庾郎年最少。窣地春袍，嫩色宜相照。<br>　　接长亭，迷远道。堪怨王孙，不记归期早。落尽梨花春又了。满地残阳，翠色和烟老。</p>
<p>　　五代南唐 冯延巳《玉楼春》<br>　　雪云乍变春云簇，渐觉年华堪纵目。北枝梅蕊犯寒开，南浦波纹如酒绿。<br>　　芳菲次第长相续，自是情多无处足。尊前百计得春归，莫为伤春眉黛蹙。</p>
<p><center><font color="teal" size="+1">二三</font></center></p>

<p>　　人知和靖《点绛唇》、圣俞《苏幕遮》、永叔《少年游》三阕为咏春草绝调，不知先有正中“细雨湿流光”五字，皆能摄春草之魂者也。</p>
<p>　　北宋 林逋《点绛唇》（草）<br>　　金谷年年，乱生春色谁为主。余花落处，满地和烟雨。<br>　　又是离歌，一阕长亭暮。王孙去。萋萋无数，南北东西路。</p>
<p>　　北宋 梅尧臣《苏幕遮》，见第二十二则</p>
<p>　　北宋 欧阳修《少年游》<br>　　阑干十二独凭春，晴碧远连云。千里万里，二月三月，行色苦愁人。<br>　　谢家池上，江淹浦畔，吟魄与离魂。那堪疏雨滴黄昏，更特地，忆王孙。</p>
<p>　　五代南唐 冯延巳《南乡子》<br>　　细雨湿流光，芳草年年与恨长。烟锁凤楼无限事，茫茫。鸾镜鸳衾两断肠。<br>　　魂梦任悠扬，睡起杨花满绣床。薄幸不来门半掩，斜阳。负你残春泪几行。</p>
<p><center><font color="teal" size="+1">二四</font></center></p>

<p>　　《诗 ‧ 蒹葭》一篇，最得风人深致。晏同叔之“昨夜西风凋碧树。独上高楼，望尽天涯路”，意颇近之。但一洒落，一悲壮耳。</p>
<p>　　《诗经 ‧ 秦风 ‧ 蒹葭》<br>　　蒹葭苍苍，白露为霜。所谓伊人，在水一方。溯洄从之，道阻且长。溯游从之，宛在水中央。<br>　　蒹葭凄凄，白露未晞。所谓伊人，在水之湄。溯洄从之，道阻且跻。溯游从之，宛在水中坻。<br>　　蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。</p>
<p>　　北宋 晏殊《蝶恋花》<br>　　槛菊愁烟兰泣露。罗幕轻寒，燕子双飞去。明月不谙离恨苦，斜光到晓穿朱户。<br>　　昨夜西风凋碧树。独上高楼，望尽天涯路。欲寄彩笺兼尺素，山长水阔知何处。</p>
<p><center><font color="teal" size="+1">二五</font></center></p>

<p>　　“我瞻四方，蹙蹙靡所骋。”诗人之忧生也。“昨夜西风凋碧树。独上高楼，望尽天涯路。”似之。“终日驰车走，不见所问津。”诗人之忧世也。“百草千花寒食路。香车系在谁家树”似之。《诗经 ‧ 小雅 ‧ 节南山》：“驾彼四牡，四牡项领。我瞻四方，蹙蹙靡所骋。”</p>
<p>　　东晋 陶潜《饮酒二十首》之二十<br>　　羲农去我久，举世少复真。汲汲鲁中叟，弥缝使其淳。<br>　　凤鸟虽不至，礼乐暂得新。洙泗辍微响，漂流逮狂秦。<br>　　诗书复何罪，一朝成灰尘。区区诸老翁，为事诚殷勤。<br>　　如何绝世下，六籍无一亲。终日驰车走，不见所问津。<br>　　若复不快饮，空负头上巾。但恨多谬误，君当恕醉人。</p>
<p>　　五代南唐 冯延巳《鹊踏枝》<br>　　几日行云何处去？忘却归来，不道春将暮。百草千花寒食路，香车系在谁家树。<br>　　泪眼倚楼频独语。双燕来时，陌上相逢否？撩乱春愁如柳絮，悠悠梦里无寻处。</p>
<p><center><font color="teal" size="+1">二六</font></center></p>

<p>　　古今之成大事业、大学问者，必经过三种之境界。“昨夜西风凋碧树。独上高楼，望尽天涯路。”此第一境也。“衣带渐宽终不悔，为伊消得人憔悴。”此第二境也。“众里寻他千百度，回蓦然回首，那人却在灯火阑珊处。”此第三境也。此等语皆非大词人不能道。然遽以此意解释诸词，恐晏、欧诸公所不许也。</p>
<p>　　晏殊《蝶恋花》，见第二十四则</p>
<p>　　北宋 柳永《凤栖梧》<br>　　伫倚危楼风细细，望极春愁，黯黯生天际。草色烟光残照里，无言谁会凭阑意。<br>　　拟把疏狂图一醉，对酒当歌，强乐还无味。衣带渐宽终不悔，为伊消得人憔悴。</p>
<p>　　南宋 辛弃疾《青玉案》（元夕）<br>　　东风夜放花千树，更吹落，星如雨。宝马雕车香满路，凤箫声动，玉壶光转，一夜鱼龙舞。<br>　　蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。</p>
<p><center><font color="teal" size="+1">二七</font></center></p>

<p>　　永叔“人间自是有情痴，此恨不关风与月。”“直须看尽洛城花，始共春风容易别。”于豪放之中有沈著之致，所以尤高。</p>
<p>　　宋 欧阳修《玉楼春》<br>　　尊前拟把归期说，未语春容先惨咽。人生自是有情痴，此恨不关风与月。<br>　　离歌且莫翻新阕，一曲能教肠寸结。直须看尽洛城花，始共春风容易别。</p>
<p><center><font color="teal" size="+1">二八</font></center></p>

<p>　　冯梦华《宋六十一家词选 ‧ 序例》谓：“淮海、小山，古之伤心人也，其淡语皆有味，浅语皆有致。”余谓此唯淮海足以当之。小山矜贵有余，但可方驾子野、方回，未足抗衡淮海也。</p>
<p><center><font color="teal" size="+1">二九</font></center></p>

<p>　　少游词境，最为凄婉。至“可堪孤馆闭春寒，杜鹃声里斜阳暮”，则变而凄厉矣。东坡赏其后二语，犹为皮相。</p>
<p><center><font color="teal" size="+1">三十</font></center></p>

<p>　　“风雨如晦，鸡鸣不已。”“山峻高以蔽日兮，下幽晦以多雨。霰雪纷其无垠兮，云霏霏而承宇。”“树树皆秋色，山山唯落晖。”“可堪孤馆闭春寒，杜鹃声里斜阳暮。”气象皆相似。</p>
<p>　　《诗经 ‧ 郑风 ‧ 风雨》<br>　　风雨凄凄，鸡鸣喈喈。既见君子，云胡不夷？<br>　　风雨潇潇，鸡鸣胶胶。既见君子，云胡不瘳？<br>　　风雨如晦，鸡鸣不已。既见君子，云胡不喜？</p>
<p>　　《楚辞 ‧ 九章 ‧ 涉江》<br>　　入溆浦余儃佪兮，迷不知吾所如；深林杳以冥冥兮，乃猿狖之所居。<br>　　山峻高以蔽日兮，下幽晦以多雨；霰雪纷其无垠兮，云霏霏而承宇。<br>　　哀吾生之无乐兮，幽独处乎山中！吾不能变心而从俗兮，固将愁苦而终穷。</p>
<p>　　唐代 王绩《野望》<br>　　东皋薄暮望，徒倚欲何依？树树皆秋色，山山唯落晖。<br>　　牧人驱犊返，猎马带禽归。相顾无相识，长歌怀采薇。</p>
<p>　　北宋 秦观《踏莎行》。见第三则。</p>
<p><center><font color="teal" size="+1">三一</font></center></p>

<p>　　昭明太子称陶渊明诗：“跌宕昭彰，独超众类。抑扬爽朗，莫之与京。”王无功称薛收赋：“韵趣高奇，词义晦远，嵯峨萧瑟，真不可言。”词中惜少此二种气象，前者唯东坡，后者唯白石，略得一二耳。</p>
<p><center><font color="teal" size="+1">三二</font></center></p>

<p>　　词之雅、郑，在神不在貌。永叔、少游虽作艳语，终有品格。方之美成，便有淑女与倡伎之别。</p>
<p><center><font color="teal" size="+1">三三</font></center></p>

<p>　　美成深远之致不及欧、秦；唯言情体物，穷极工巧，故不失为第一流之作者。但恨创调之才多，创意之才少耳。</p>
<p><center><font color="teal" size="+1">三四</font></center></p>

<p>　　词忌用替代字。美成《解语花》之“桂华流瓦”，境界极妙。惜以“桂华”二字代“月”耳。梦窗以下，则用代字更多。其所以然者，非意不足，则语不妙也。盖意足则不暇代，语妙则不必代。此少游之“小楼连苑”，“绣毂雕鞍”所以为东坡所讥也。</p>
<p>　　北宋 周邦彦《解语花》（上元）<br>　　风销焰蜡，露浥烘炉，花市光相射。桂华流瓦。纤云散，耿耿素娥欲下。衣裳淡雅。看楚女、纤腰一把。箫鼓喧，人影参差，满路飘香麝。<br>　　因念都城放夜。望千门如昼，嬉笑游冶。钿车罗帕。相逢处，自有暗尘随马。年光是也。唯只见、旧情衰谢。清漏移，飞盖归来，从舞休歌罢。</p>
<p>　　北宋 秦观《水龙吟》<br>　　小楼连苑横空，下窥绣毂雕鞍骤。朱帘半卷，单衣初试，清明时候。破暖轻风，弄晴微雨，欲无还有。卖花声过尽，斜阳院落，红成阵，飞鸳甃。<br>　　玉佩丁东别后，怅佳期，参差难又。名缰利锁，天还知道，和天也瘦。花下重门，柳边深巷，不堪回首。念多情，但有当时皓月，向人依旧。</p>
<p><center><font color="teal" size="+1">三五</font></center></p>

<p>　　沈伯时《乐府指迷》云：“说桃不可直说破，‘桃’，须用‘红雨’、‘刘郎’等字；咏柳不可直说破，‘柳’，须用‘章台’、‘灞岸’等字。”若惟恐人不用代字者。果以是为工，则古今类书具在，又安用词为耶？宜其为《提要》所讥也。</p>
<p><center><font color="teal" size="+1">三六</font></center></p>

<p>　　美成《苏幕遮》词：“叶上初阳干宿雨，水面清圆，一一风荷举。”此真能得荷之神理者。觉白石《念奴娇》、《惜红衣》二词，犹有隔雾看花之恨。</p>
<p>　　北宋 周邦彦《苏幕遮》<br>　　燎沉香，消溽暑。鸟雀呼晴，侵晓窥檐语。叶上初阳干宿雨。水面清圆，一一风荷举。<br>　　故乡遥，何日去？家住吴门，久作长安旅。五月渔郎相忆否？小楫轻舟，梦入芙蓉浦。</p>
<p>　　南宋 姜夔《念奴娇》<br>　　闹红一舸，记来时、尝与鸳鸯为侣。三十六陂人未到，水佩风裳无数。翠叶吹凉，玉容销酒，更洒菰蒲雨。嫣然摇动，冷香飞上诗句。<br>　　日暮，青盖亭亭，情人不见，争忍凌波去。只恐舞衣寒易落，愁入西风南浦。高柳垂阴，老鱼吹浪，留我花间住。田田多少？几回沙际归路。</p>
<p>　　南宋 姜夔《惜红衣》<br>　　簟枕邀凉，琴书换日，睡余无力。细洒冰泉，并刀破甘碧。墙头唤酒，谁问讯、城南诗客？岑寂。高柳晚蝉，说西风消息。<br>　　虹梁水陌，鱼浪吹香，红衣半狼藉。维舟试望，故国眇天北。可惜渚边沙外，不共美人游历。问甚时同赋，三十六陂秋色。</p>
<p><center><font color="teal" size="+1">三七</font></center></p>

<p>　　东坡《水龙吟》咏杨花，和韵而似元唱。质夫词，元唱而似和韵。才之不可强也如是！</p>
<p>　　北宋 苏轼《水龙吟》次韵章质夫杨花词<br>　　似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被、莺呼起。<br>　　不恨此花飞尽，恨西园、落红难缀。晓来雨过，遗踪何在？一池萍碎。春色三分，二分尘土，一分流水。细看来，不是杨花，点点是离人泪。</p>
<p>　　章质夫有与苏轼同题词作《水龙吟》<br>　　燕忙莺懒芳残，正堤上、柳花飘坠。轻飞乱舞，点画青林，全无才思。闲趁游丝，静临深院，日长门闭。傍珠帘散漫，垂垂欲下，依前被、风扶起。<br>　　兰帐玉人睡觉，怪春衣、雪沾琼缀。绣床渐满，香球无数，才圆却碎。时见蜂儿，仰粘轻粉，鱼吞池水。望章台路杳，金鞍游荡，有盈盈泪。</p>
<p><center><font color="teal" size="+1">三八</font></center></p>

<p>　　咏物之词，自以东坡《水龙吟》为最工，邦卿《双双燕》次之。白石《暗香》、《疏影》，格调虽高，然无一语道着，视古人“江边一树垂垂发”等句何如耶？</p>
<p>　　南宋 史达祖《双双燕》（咏燕）<br>　　过春社了，度帘幕中间，去年尘冷。差池欲住，试入旧巢相并。还相雕梁藻井，又软语、商量不定。飘然快拂花梢，翠尾分开红影。<br>　　芳径，芹泥雨润。爱贴地争飞，竞夸轻俊。红楼归晚，看足柳昏花暝。应自栖香正稳，便忘了、天涯芳信。愁损翠黛双娥，日日画栏独凭。</p>
<p>　　《暗香》《疏影》：姜夔的两首词<br>　　（辛亥之冬，予载雪诣石湖。止既月，授简索句，且征新声，作此两曲。石湖把玩不已，使工伎隶习之，音节谐婉，乃名之曰《暗香》、《疏影》。）</p>
<p>　　《暗香》<br>　　旧时月色，算几番照我，梅边吹笛？唤起玉人，不管清寒与攀摘。何逊而今渐老，都忘却、春风词笔。但怪得、竹外疏花，香冷入瑶席。<br>　　江国，正寂寂。叹寄与路遥，夜雪初积。翠尊易泣，红萼无言耿相忆。长记曾携手处，千树压、西湖寒碧。又片片、吹尽也，几时见得？</p>
<p>　　《疏影》<br>　　苔枝缀玉，有翠禽小小，枝上同宿。客里相逢，篱角黄昏，无言自倚修竹。昭君不惯胡沙远，但暗忆、江南江北。想佩环、月夜归来，化作此花幽独。<br>　　犹记深宫旧事，那人正睡里，飞近蛾绿。莫似春风，不管盈盈，早与安排金屋。还教一片随波去，又却怨、玉龙哀曲。等恁时、重觅幽香，已入小窗横幅。</p>
<p>　　唐代 杜甫《和裴迪登蜀州东亭送客逢早梅相忆见寄》<br>　　东阁官梅动诗兴，还如何逊在扬州。<br>　　此时对雪遥相忆，送客逢春可自由。<br>　　幸不折来伤春暮，若为看去乱乡愁。<br>　　江边一树垂垂发，朝夕催人自白头。</p>
<p><center><font color="teal" size="+1">三九</font></center></p>

<p>　　白石写景之作，如：“二十四桥仍在，波心荡、冷月无声。”、“数峰清苦，商略黄昏雨。”、“高树晚蝉，说西风消息。”虽格韵高绝，然如雾里看花，终隔一层。梅溪、梦窗诸家写景之病，皆在一“隔”字。北宋风流，渡江遂绝。抑真有运会存乎其间耶？</p>
<p>　　南宋 姜夔《扬州慢》<br>　　淮左名都，竹西佳处，解鞍少驻初程。过春风十里，尽荠麦青青。自胡马窥江去后，废池乔木，犹厌言兵。渐黄昏、清角吹寒，都在空城。<br>　　杜郎俊赏，算而今、重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生？</p>
<p>　　南宋 姜夔《点绛唇》<br>　　燕雁无心，太湖西畔随云去。数峰清苦，商略黄昏雨。<br>　　第四桥边，拟共天随住。今何许？凭栏怀古，残柳参差舞。</p>
<p>　　姜夔《惜红衣》。见第三十六则。</p>
<p><center><font color="teal" size="+1">四十</font></center></p>

<p>　　问“隔”与“不隔”之别，曰：陶、谢之诗不隔，延年则稍隔矣。东坡之诗不隔，山谷则稍隔矣。“池塘生春草”、“空梁落燕泥”等二句，妙处唯在不隔。词亦如是。即以一人一词论，如欧阳公《少年游》咏春草，上半阙云：“阑干十二独凭春，晴碧远连云。千里万里，二月三月，行色苦愁人。 ”语语都在目前，便是不隔。至云“谢家池上，江淹浦畔”，则隔矣。白石《翠楼吟》：“此地。宜有词仙，拥素云黄鹤，与君游戏。玉梯凝望久，叹芳草、萋萋千里。”便是不隔。至“酒祓清愁，花消英气”，则隔矣。然南宋词虽不隔处，比之前人，自有浅深厚薄之别。</p>
<p>　　东晋刘宋时 谢灵运《登池上楼》<br>　　潜虬媚幽姿，飞鸿响远音。薄霄愧云浮，栖川怍渊沈。<br>　　进德智所拙，退耕力不任。徇禄反穷海，卧疴对空林。<br>　　衾枕昧节候，褰开暂窥临。倾耳聆波澜，举目眺岖嵚。<br>　　初景革绪风，新阳改故阴。池塘生春草，园柳变鸣禽。<br>　　祁祁伤豳歌，萋萋感楚吟。索居易永久，离群难处心。<br>　　持操岂独古，无闷征在今。</p>
<p>　　隋 薛道衡《昔昔盐》：“垂柳覆金堤，蘼芜叶复齐。水溢芙蓉沼，花飞桃李蹊。采桑秦氏女，织锦窦家妻。关山别荡子，风月守空闺。恒敛千金笑，长垂双玉啼。盘龙随镜隐，彩凤逐帷低。飞魂同夜鹊，倦寝忆晨鸡。暗牖悬蛛网，空梁落燕泥。前年过代北，今岁往辽西。一去无消息，那能惜马蹄。”</p>
<p>　　欧阳修《少年游》见第二十三则</p>
<p>　　南宋 姜夔《翠楼吟》<br>　　月冷龙沙，尘清虎落，今年汉酺初赐。新翻胡部曲，听毡幕、元戎歌吹。层楼高峙。看槛曲萦红，檐牙飞翠。人姝丽，粉香吹下，夜寒风细。<br>　　此地。宜有词仙，拥素云黄鹤，与君游戏。玉梯凝望久，叹芳草、萋萋千里。天涯情味。仗酒祓清愁，花销英气。西山外，晚来还卷，一帘秋霁。</p>
<p><center><font color="teal" size="+1">四一</font></center></p>

<p>　　“生年不满百，常怀千岁忧。昼短苦夜长，何不秉烛游？”、“服食求神仙，多为药所误；不如饮美酒，被服纨与素。”写情如此，方为不隔。“采菊东篱下，悠然见南山。山气日夕佳，飞鸟相与还。”、“天似穹庐，笼盖四野。天苍苍，野茫茫。风吹草低见牛羊。”写景如此，方为不隔。</p>
<p>　　《古诗十九首》之十五<br>　　生年不满百，常怀千岁忧。<br>　　昼短苦夜长，何不秉烛游？<br>　　为乐当及时，何能待来兹。<br>　　愚者爱惜费，但为后世嗤。<br>　　仙人王子乔，难可与等期。</p>
<p>　　《古诗十九首》之十三<br>　　驱车上东门，遥望郭北墓。<br>　　白杨何萧萧，松柏夹广路。<br>　　下有陈死人，杳杳即长暮。<br>　　潜寐黄泉下，千载永不寤。<br>　　浩浩阴阳移，年命如朝露。<br>　　人生忽如寄，寿无金石固。<br>　　万岁更相迭，圣贤莫能度。<br>　　服食求神仙，多为药所误。<br>　　不如饮美酒，被服纨与素。</p>
<p>　　东晋 陶潜《饮酒》二十首之五。见第三则。</p>
<p>　　北朝 斛律金吟唱的《敕勒歌》：敕勒川，阴山下。天似穹庐，笼盖四野。天苍苍，野茫茫，风吹草低见牛羊。</p>
<p><center><font color="teal" size="+1">四二</font></center></p>

<p>　　古今词人格调之高，无如白石。惜不于意境上用力，故觉无言外之味，弦外之响，终不能与于第一流之作者也。</p>
<p><center><font color="teal" size="+1">四三</font></center></p>

<p>　　南宋词人，白石有格而无情，剑南有气而乏韵。其堪与北宋人颉颃者，唯一幼安耳。近人祖南宋而祧北宋，以南宋之词可学，北宋不可学也。学南宋者，不祖白石，则祖梦窗，以白石、梦窗可学，幼安不可学也。学幼安者，率祖其粗犷、滑稽，以其粗犷、滑稽处可学，佳处不可学也。幼安之佳处，在有性情、有境界；即以气象论，亦有“横素波、干青云”之概。宁后世龌龊小生所可拟耶？</p>
<p><center><font color="teal" size="+1">四四</font></center></p>

<p>　　东坡之词旷，稼轩之词豪。无二人之胸襟而学其词，犹东施之效捧心也。</p>
<p><center><font color="teal" size="+1">四五</font></center></p>

<p>　　读东坡、稼轩词，须观其雅量高致，有伯夷、柳下惠之风。白石虽似蝉蜕尘埃，然终不免局促辕下。</p>
<p><center><font color="teal" size="+1">四六</font></center></p>

<p>　　苏、辛，词中之狂；白石犹不失为狷。若梦窗、梅溪、玉田、草窗、西麓辈，面目不同，同归于乡愿而已。</p>
<p><center><font color="teal" size="+1">四七</font></center></p>

<p>　　稼轩“中秋饮酒达旦，用《天问》体作《木兰花慢》以送月”，曰：“可怜今夕月，向何处、去悠悠？是别有人间，那边才见，光景东头。 ”词人想像，直悟月轮绕地之理，与科学家密合，可谓神悟。</p>
<p>　　南宋 辛弃疾《木兰花慢》（中秋饮酒将旦，客谓前人诗词，有赋待月，无送月者。因用《天问》体赋。）<br>　　可怜今夕月，向何处、去悠悠？是别有人间，那边才见，光景东头？是天外、空汗漫，但长风、浩浩送中秋。飞镜无根谁系？姮娥不嫁谁留？</p>
<p><center><font color="teal" size="+1">四八</font></center></p>

<p>　　周介存谓：“梅溪词中，喜用‘偷’字，足以定其品格。”刘融斋谓：“周旨荡而史意贪。”此二语令人解颐。</p>
<p><center><font color="teal" size="+1">四九</font></center></p>

<p>　　介存谓：“梦窗词之佳者，如天光云影，摇荡绿波，抚玩无斁，迫寻已远。”余览《梦窗甲乙丙丁稿》中，实无足当此者。有之，其“隔江人在雨声中，晚风菰叶生秋怨”二语乎。</p>
<p>　　南宋 吴文英《踏莎行》<br>　　润玉笼绡，檀樱倚扇。绣圈犹带脂香浅。榴心空叠舞裙红，艾枝应压愁鬟乱。<br>　　午梦千山，窗阴一箭。香瘢新褪红丝腕。隔江人在雨声中，晚风菰叶生愁怨。</p>
<p><center><font color="teal" size="+1">五十</font></center></p>

<p>　　梦窗之词，吾得取其词中之一语以评之，曰：“映梦窗，零乱碧。”玉田之词，余得取其词中之一语以评之，曰：“玉老田荒。”</p>
<p>　　南宋 吴文英《秋思》（荷塘，为括苍名姝求赋其听雨小阁）<br>　　堆枕香鬟侧。骤夜声、偏称画屏秋色。风碎串珠，润侵歌板，愁压眉窄。动罗箑清商，寸心低诉叙怨抑。映梦窗，零乱碧。待涨绿春深，落花香泛，料有断红流处，暗题相忆。<br>　　欢酌。檐花细滴。送故人，粉黛重饰。漏侵琼瑟，丁东敲断，弄晴月白。怕一曲、《霓裳》未终，催去骖凤翼。叹谢客、犹未识。漫瘦却东阳，灯前无梦到得。路隔重云雁北。</p>
<p>　　南宋 张炎《祝英台近》（与周草窗话旧）<br>　　水痕深，花信足。寂寞汉南树。转首青荫，芳事顿如许。不知多少消魂，夜来风雨。犹梦到、断红流处。<br>　　最无据。长年息影空山。愁入庾郎句。玉老田荒，心事已迟暮。几回听得啼鹃，不如归去。终不似、旧时鹦鹉。</p>
<p><center><font color="teal" size="+1">五一</font></center></p>

<p>　　“明月照积雪”、“大江流日夜”、“中天悬明月”、“长河落日圆”，此种境界，可谓千古壮观。求之于词，唯纳兰容若塞上之作，如《长相思》之“夜深千帐灯”，《如梦令》之“万帐穹庐人醉，星影摇摇欲坠”差近之。</p>
<p>　　东晋 谢灵运《岁暮》<br>　　殷忧不能寐，苦此夜难颓。<br>　　明月照积雪，朔风劲且哀。<br>　　运往无淹物，年逝觉已催。</p>
<p>　　南朝 谢朓《暂使下都夜发新林至京邑赠西府同僚》<br>　　大江流日夜，客心悲未央。徒念关山近，终知反路长。<br>　　秋河曙耿耿，寒渚夜苍苍。引领见京室，宫雉正相望。<br>　　金波丽鳷鹊，玉绳低建章。驱车鼎门外，思见昭丘阳。<br>　　驰晖不可接，何况隔两乡。风云有鸟路，江汉限无梁。<br>　　常恐鹰隼击，时菊委严霜。寄言罻罗者，寥廓已高翔。</p>
<p>　　唐代 杜甫《后出塞》五首之二，见第八则。</p>
<p>　　唐代 王维《使至塞上》<br>　　单车欲问边，属国过居延。<br>　　征蓬出汉塞，归雁入胡天。<br>　　大漠孤烟直，长河落日圆。<br>　　萧关逢候骑，都护在燕然。</p>
<p>　　清代 纳兰性德《长相思》<br>　　山一程，水一程。身向榆关那畔行，夜深千帐灯。<br>　　风一更，雪一更。聒碎乡心梦不成，故园无此声。</p>
<p>　　清代 纳兰性德《如梦令》<br>　　万帐穹庐人醉，星影摇摇欲坠。归梦隔狼河，又被河声搅碎。还睡，还睡。解道醒来无味。</p>
<p><center><font color="teal" size="+1">五二</font></center></p>

<p>　　纳兰容若以自然之眼观物，以自然之舌言情。此由初入中原，未染汉人风气，故能真切如此。北宋以来，一人而已。</p>
<p><center><font color="teal" size="+1">五三</font></center></p>

<p>　　陆放翁跋《花间集》，谓：“唐季、五代，诗愈卑，而倚声者辄简古可爱。能此不能彼，未易以理推也。”《提要》驳之，谓：“犹能举七十斤者，举百斤则蹶，举五十斤则运掉自如。”其言甚辨。然谓词必易于诗，余未敢信。善乎陈卧子之言曰：“宋人不知诗而强作诗，故终宋之世无诗。然其欢愉愁怨之致，动于中而不能抑者，类发于诗余，故其所造独工。”五代词之所以独胜，亦以此也。</p>
<p><center><font color="teal" size="+1">五四</font></center></p>

<p>　　四言敝而有《楚辞》，《楚辞》敝而有五言，五言敝而有七言，古诗敝而有律、绝，律、绝敝而有词。盖文体通行既久，染指遂多，自成习套。豪杰之士，亦难于其中自出新意，故遁而作他体，以自解脱。一切文体所以始盛终衰者，皆由于此。故谓文学后不如前，余未敢信。但就一体论，则此说固无以易也。</p>
<p><center><font color="teal" size="+1">五五</font></center></p>

<p>　　诗之《三百篇》、《十九首》，词之五代、北宋，皆无题也。非无题也，诗词中之意，不能以题尽之也。自《花庵》、《草堂》每调立题，并古人无题之词亦为之作题。如观一幅佳山水，而即曰此某山某河，可乎？诗有题而诗亡，词有题而词亡。然中材之士，鲜能知此而自振拔者矣。</p>
<p><center><font color="teal" size="+1">五六</font></center></p>

<p>　　大家之作，其言情也必沁人心脾，其写景也必豁人耳目；其辞脱口而出，无矫揉妆束之态。以其所见者真，所知者深也。诗词皆然。持此以衡古今之作者，可无大误矣。</p>
<p><center><font color="teal" size="+1">五七</font></center></p>

<p>　　人能于诗词中不为美刺、投赠之篇，不使隶事之句，不用粉饰之字，则于此道已过半矣。</p>
<p><center><font color="teal" size="+1">五八</font></center></p>

<p>　　以《长恨歌》之壮采，而所隶之事，只“小玉双成”四字，才有余也。梅村歌行，则非隶事不办。白、吴优劣，即于此见。不独作诗为然，填词家亦不可不知也。</p>
<p><center><font color="teal" size="+1">五九</font></center></p>

<p>　　近体诗体制，以五七言绝句为最尊，律诗次之，排律最下。盖此体于寄兴言情，两无所当，殆有均之骈体文耳。词中小令如绝句，长调似律诗，若长调之《百字令》、《沁园春》等，则近于排律矣。</p>
<p><center><font color="teal" size="+1">六十</font></center></p>

<p>　　诗人对宇宙人生，须入乎其内，又须出乎其外。入乎其内，故能写之；出乎其外，故能观之。入乎其内，故有生气；出乎其外，故有高致。美成能入而不能出。白石以降，于此二事皆未梦见。</p>
<p><center><font color="teal" size="+1">六一</font></center></p>

<p>　　诗人必有轻视外物之意，故能以奴仆命风月。又必有重视外物之意，故能与花鸟共忧乐。</p>
<p><center><font color="teal" size="+1">六二</font></center></p>

<p>　　“昔为倡家女，今为荡子妇。荡子行不归，空床难独守。”“何不策高足，先据要路津？无为守穷贱，轗轲长苦辛。”可谓淫鄙之尤。然无视为淫词、鄙词者，以其真也。五代、北宋之大词人亦然。非无淫词，读之者但觉其亲切动人；非无鄙词，但觉其精力弥满。可知淫词与鄙词之病，非淫与鄙之病，而游词之病也。“岂不尔思，室是远而。”而子曰：“未之思也，夫何远之有？”恶其游也。</p>
<p>　　《古诗十九首》之二<br>　　青青河畔草，郁郁园中柳。<br>　　盈盈楼上女，皎皎当窗牖。<br>　　娥娥红粉妆，纤纤出素手。<br>　　昔为倡家女，今为荡子妇。<br>　　荡子行不归，空床难独守。</p>
<p>　　《古诗十九首》之四<br>　　今日良宴会，欢乐难具陈。<br>　　弹筝奋逸响，新声妙入神。<br>　　令德唱高言，识曲听其真。<br>　　齐心同所愿，含意俱未申。<br>　　人生寄一世，奄忽若飙尘。<br>　　何不策高足，先据要路津？<br>　　无为守贫贱，轗轲长苦辛。</p>
<p><center><font color="teal" size="+1">六三</font></center></p>

<p>　　“枯藤老树昏鸦。小桥流水人家，古道西风瘦马。夕阳西下。断肠人在天涯。”此元人马东篱《天净沙》小令也。寥寥数语，深得唐人绝句妙境。有元一代词家，皆不能办此也。</p>
<p><center><font color="teal" size="+1">六四</font></center></p>

<p>　　白仁甫《秋夜梧桐雨》剧，沉雄悲壮，为元曲冠冕。然所作《天籁词》，粗浅之甚，不足为稼轩奴隶。岂创者易工，而因者难巧欤？抑人各有能有不能也？读者观欧、秦之诗远不如词，足透此中消息。</p>
<hr>

<p><center><font color="teal" size="+1">全书完</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E4%BA%BA%E9%97%B4%E8%AF%8D%E8%AF%9D/" rel="tag"># 人间词话</a>
          </div>

        

          <div class="post-nav">
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E4%B8%9C%E5%9D%A1%E5%BF%97%E6%9E%97/%E4%B8%9C%E5%9D%A1%E5%BF%97%E6%9E%97_05/" rel="prev" title="东坡志林 - 卷五">
                  <i class="fa fa-chevron-left"></i> 东坡志林 - 卷五
                </a>
            </div>
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E4%BA%BA%E9%97%B4%E8%AF%8D%E8%AF%9D/%E4%BA%BA%E9%97%B4%E8%AF%8D%E8%AF%9D_02/" rel="next" title="人间词话 - 卷二">
                  人间词话 - 卷二 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
