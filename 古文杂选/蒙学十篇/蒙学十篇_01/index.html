<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="作者：﹝南宋 ‧ 王应麟﹞。后世多次修注。   《三字经》与《百家姓》、《千字文》并称为三大国学启蒙读物。《三字经》是中华民族珍贵的文化遗产，它短小精悍、琅琅上口，千百年来，家喻户晓。其内容涵盖了历史、天文、地理、道德以及一些民间传说，所谓“熟读《三字经》，可知千古事”。">
<meta property="og:type" content="article">
<meta property="og:title" content="蒙学十篇 -（01）三字经">
<meta property="og:url" content="https://6gpp.github.io/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_01/index.html">
<meta property="og:site_name" content="得月庵">
<meta property="og:description" content="作者：﹝南宋 ‧ 王应麟﹞。后世多次修注。   《三字经》与《百家姓》、《千字文》并称为三大国学启蒙读物。《三字经》是中华民族珍贵的文化遗产，它短小精悍、琅琅上口，千百年来，家喻户晓。其内容涵盖了历史、天文、地理、道德以及一些民间传说，所谓“熟读《三字经》，可知千古事”。">
<meta property="og:locale" content="zh_CN">
<meta property="article:published_time" content="2002-05-27T16:00:00.000Z">
<meta property="article:modified_time" content="2024-05-02T22:38:29.825Z">
<meta property="article:author" content="得月庵主人">
<meta property="article:tag" content="蒙学十篇">
<meta name="twitter:card" content="summary">


<link rel="canonical" href="https://6gpp.github.io/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_01/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_01/","path":"古文杂选/蒙学十篇/蒙学十篇_01/","title":"蒙学十篇 -（01）三字经"}</script>

<script class="next-config" data-name="calendar" type="application/json">""</script>
<title>蒙学十篇 -（01）三字经 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-overview-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_01/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="蒙学十篇 -（01）三字经 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          蒙学十篇 -（01）三字经
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2002-05-28 00:00:00" itemprop="dateCreated datePublished" datetime="2002-05-28T00:00:00+08:00">2002-05-28</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%8F%A4%E6%96%87%E6%9D%82%E9%80%89/" itemprop="url" rel="index"><span itemprop="name">古文杂选</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <blockquote>
<p>作者：﹝南宋 ‧ 王应麟﹞。后世多次修注。</p>
</blockquote>
<blockquote>
<p>《三字经》与《百家姓》、《千字文》并称为三大国学启蒙读物。《三字经》是中华民族珍贵的文化遗产，它短小精悍、琅琅上口，千百年来，家喻户晓。其内容涵盖了历史、天文、地理、道德以及一些民间传说，所谓“熟读《三字经》，可知千古事”。</p>
</blockquote>
<span id="more"></span>

<hr>

<div style="text-align:center;">

<p>人之初，性本善。性相近，习相远。苟不教，性乃迁。教之道，贵以专。</p>
<p>昔孟母，择邻处。子不学，断机杼。窦燕山，有义方。教五子，名俱扬。</p>
<p>养不教，父之过。教不严，师之惰。子不学，非所宜。幼不学，老何为。</p>
<p>玉不琢，不成器。人不学，不知义。为人子，方少时。亲师友，习礼仪。</p>
<p>香九龄，能温席。孝于亲，所当执。融四岁，能让梨。弟于长，宜先知。</p>
<p>首孝悌，次见闻。知某数，识某文。一而十，十而百。百而千，千而万。</p>
<p>三才者，天地人。三光者，日月星。三纲者，君臣义。父子亲，夫妇顺。</p>
<p>曰春夏，曰秋冬。此四时，运不穷。曰南北，曰西东。此四方，应乎中。</p>
<p>曰水火，木金土。此五行，本乎数。十干者，甲至癸。十二支，子至亥。</p>
<p>曰黄道，日所躔。曰赤道，当中权。赤道下，温暖极。我中华，在东北。</p>
<p>曰江河，曰淮济。此四渎，水之纪。曰岱华，嵩恒衡。此五岳，山之名。</p>
<p>曰士农，曰工商。此四民，国之良。曰仁义，礼智信。此五常，不容紊。</p>
<p>地所生，有草木。此植物，遍水陆。有虫鱼，有鸟兽。此动物，能飞走。</p>
<p>稻粱菽，麦黍稷。此六谷，人所食。马牛羊，鸡犬豕。此六畜，人所饲。</p>
<p>曰喜怒，曰哀惧。爱恶欲，七情具。青赤黄，及黑白。此五色，目所识。</p>
<p>酸苦甘，及辛咸。此五味，口所含。膻焦香，及腥朽。此五臭，鼻所嗅。</p>
<p>匏土革，木石金。丝与竹，乃八音。曰平上，曰去入。此四声，宜调协。</p>
<p>高曾祖，父而身。身而子，子而孙。自子孙，至玄曾。乃九族，人之伦。</p>
<p>父子恩，夫妇从。兄则友，弟则恭。长幼序，友与朋。君则敬，臣则忠。</p>
<p>此十义，人所同。当师叙，勿违背。斩齐衰，大小功。至缌麻，五服终。</p>
<p>礼乐射，御书数。古六艺，今不具。惟书学，人共遵。既识字，讲说文。</p>
<p>有古文，大小篆。隶草继，不可乱。若广学，惧其繁。但略说，能知原。</p>
<p>凡训蒙，须讲究。详训诂，明句读。为学者，必有初。小学终，至四书。</p>
<p>论语者，二十篇。群弟子，记善言。孟子者，七篇止。讲道德，说仁义。</p>
<p>作中庸，子思笔。中不偏，庸不易。作大学，乃曾子。自修齐，至平治。</p>
<p>孝经通，四书熟。如六经，始可读。诗书易，礼春秋。号六经，当讲求。</p>
<p>有连山，有归藏。有周易，三易详。有典谟，有训诰。有誓命，书之奥。</p>
<p>我周公，作周礼。著六官，存治体。大小戴，注礼记。述圣言，礼乐备。</p>
<p>曰国风，曰雅颂。号四诗，当讽咏。诗既亡，春秋作。寓褒贬，别善恶。</p>
<p>三传者，有公羊。有左氏，有谷梁。经既明，方读子。撮其要，记其事。</p>
<p>五子者，有荀扬。文中子，及老庄。经子通，读诸史。考世系，知终始。</p>
<p>自羲农，至黄帝。号三皇，居上世。唐有虞，号二帝。相揖逊，称盛世。</p>
<p>夏有禹，商有汤。周文武，称三王。夏传子，家天下。四百载，迁夏社。</p>
<p>汤伐夏，国号商。六百载，至纣亡。周武王，始诛纣。八百载，最长久。</p>
<p>周辙东，王纲坠。逞干戈，尚游说。始春秋，终战国。五霸强，七雄出。</p>
<p>嬴秦氏，始兼并。传二世，楚汉争。高祖兴，汉业建。至孝平，王莽篡。</p>
<p>光武兴，为东汉。四百年，终于献。魏蜀吴，争汉鼎。号三国，迄两晋。</p>
<p>宋齐继，梁陈承。为南朝，都金陵。北元魏，分东西。宇文周，与高齐。</p>
<p>迨至隋，一土宇。不再传，失统绪。唐高祖，起义师。除隋乱，创国基。</p>
<p>二十传，三百载。梁灭之，国乃改。梁唐晋，及汉周。称五代，皆有由。</p>
<p>炎宋兴，受周禅。十八传，南北混。辽与金，皆称帝。元灭金，绝宋世。</p>
<p>舆图广，超前代。九十年，国祚废。太祖兴，国大明。号洪武，都金陵。</p>
<p>迨成祖，迁燕京。十六世，至崇祯。权阉肆，寇如林。李闯出，神器焚。</p>
<p>清世祖，膺景命。靖四方，克大定。由康雍，历乾嘉。民安富，治绩夸。</p>
<p>道咸间，变乱起。始英法，扰都鄙。同光后，宣统弱。传九帝，满清殁。</p>
<p>革命兴，废帝制。立宪法，建民国。古今史，全在兹。载治乱，知兴衰。</p>
<p>史虽繁，读有次。史记一，汉书二。后汉三，国志四。兼证经，参通鉴。</p>
<p>读史者，考实录。通古今，若亲目。口而诵，心而惟。朝于斯，夕于斯。</p>
<p>昔仲尼，师项橐。古圣贤，尚勤学。赵中令，读鲁论。彼既仕，学且勤。</p>
<p>披蒲编，削竹简。彼无书，且知勉。头悬梁，锥刺股。彼不教，自勤苦。</p>
<p>如囊萤，如映雪。家虽贫，学不辍。如负薪，如挂角。身虽劳，犹苦卓。</p>
<p>苏老泉，二十七。始发愤，读书籍。彼既老，犹悔迟。尔小生，宜早思。</p>
<p>若梁灏，八十二。对大廷，魁多士。彼既成，众称异。尔小生，宜立志。</p>
<p>莹八岁，能咏诗。泌七岁，能赋棋。彼颖悟，人称奇。尔幼学，当效之。</p>
<p>蔡文姬，能辩琴。谢道韫，能咏吟。彼女子，且聪敏。尔男子，当自警。</p>
<p>唐刘晏，方七岁。举神童，作正字。彼虽幼，身已仕。有为者，亦若是。</p>
<p>犬守夜，鸡司晨。苟不学，曷为人。蚕吐丝，蜂酿蜜。人不学，不如物。</p>
<p>幼而学，壮而行。上致君，下泽民。扬名声，显父母。光于前，裕于后。</p>
<p>人遗子，金满赢。我教子，唯一经。勤有功，戏无益。戒之哉，宜勉力。</p>
</div>

<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E8%92%99%E5%AD%A6%E5%8D%81%E7%AF%87/" rel="tag"># 蒙学十篇</a>
          </div>

        

          <div class="post-nav">
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E8%8F%9C%E6%A0%B9%E8%B0%AD/%E8%8F%9C%E6%A0%B9%E8%B0%AD_05/" rel="prev" title="菜根谭 - 卷五 ‧ 概论">
                  <i class="fa fa-chevron-left"></i> 菜根谭 - 卷五 ‧ 概论
                </a>
            </div>
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_02/" rel="next" title="蒙学十篇 -（02）百家姓">
                  蒙学十篇 -（02）百家姓 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
