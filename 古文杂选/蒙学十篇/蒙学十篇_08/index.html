<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="作者：﹝明 ‧ 萧良有﹞。   《龙文鞭影》原名《蒙养故事》，是中国古代非常有名的儿童启蒙读物，最初由明人萧良有编撰，后来杨臣诤进行了增补修订。龙文是古代一种千里马的名称，它只要看见鞭子的影子就会奔跑驰骋。作者寓意是，看了这本《龙文鞭影》，青少年就有可能成为“千里马”。">
<meta property="og:type" content="article">
<meta property="og:title" content="蒙学十篇 -（08）龙文鞭影">
<meta property="og:url" content="https://6gpp.github.io/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_08/index.html">
<meta property="og:site_name" content="得月庵">
<meta property="og:description" content="作者：﹝明 ‧ 萧良有﹞。   《龙文鞭影》原名《蒙养故事》，是中国古代非常有名的儿童启蒙读物，最初由明人萧良有编撰，后来杨臣诤进行了增补修订。龙文是古代一种千里马的名称，它只要看见鞭子的影子就会奔跑驰骋。作者寓意是，看了这本《龙文鞭影》，青少年就有可能成为“千里马”。">
<meta property="og:locale" content="zh_CN">
<meta property="article:published_time" content="2002-06-03T16:00:00.000Z">
<meta property="article:modified_time" content="2024-05-02T22:38:29.918Z">
<meta property="article:author" content="得月庵主人">
<meta property="article:tag" content="蒙学十篇">
<meta name="twitter:card" content="summary">


<link rel="canonical" href="https://6gpp.github.io/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_08/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_08/","path":"古文杂选/蒙学十篇/蒙学十篇_08/","title":"蒙学十篇 -（08）龙文鞭影"}</script>

<script class="next-config" data-name="calendar" type="application/json">""</script>
<title>蒙学十篇 -（08）龙文鞭影 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-nav-active sidebar-toc-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
            <div class="post-toc animated"><ol class="nav"><li class="nav-item nav-level-2"><a class="nav-link" href="#%E5%8D%B7%E4%B8%80"><span class="nav-text">卷一</span></a></li><li class="nav-item nav-level-2"><a class="nav-link" href="#%E5%8D%B7%E4%BA%8C"><span class="nav-text">卷二</span></a></li><li class="nav-item nav-level-2"><a class="nav-link" href="#%E5%8D%B7%E4%B8%89"><span class="nav-text">卷三</span></a></li><li class="nav-item nav-level-2"><a class="nav-link" href="#%E5%8D%B7%E5%9B%9B"><span class="nav-text">卷四</span></a></li></ol></div>
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_08/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="蒙学十篇 -（08）龙文鞭影 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          蒙学十篇 -（08）龙文鞭影
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2002-06-04 00:00:00" itemprop="dateCreated datePublished" datetime="2002-06-04T00:00:00+08:00">2002-06-04</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%8F%A4%E6%96%87%E6%9D%82%E9%80%89/" itemprop="url" rel="index"><span itemprop="name">古文杂选</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <blockquote>
<p>作者：﹝明 ‧ 萧良有﹞。</p>
</blockquote>
<blockquote>
<p>《龙文鞭影》原名《蒙养故事》，是中国古代非常有名的儿童启蒙读物，最初由明人萧良有编撰，后来杨臣诤进行了增补修订。龙文是古代一种千里马的名称，它只要看见鞭子的影子就会奔跑驰骋。作者寓意是，看了这本《龙文鞭影》，青少年就有可能成为“千里马”。</p>
</blockquote>
<span id="more"></span>

<hr>

<h2 id="卷一"><a href="#卷一" class="headerlink" title="卷一"></a>卷一</h2><p><center><font color="teal" size="+1">一东</font></center></p>

<p>　　粗成四字，诲尔童蒙。经书暇日，子史须通。重华大孝，武穆精忠。尧眉八彩，舜目重瞳。</p>
<p>　　商王祷雨，汉祖歌风。秀巡河北，策据江东。太宗怀鹞，桓典乘骢。嘉宾赋雪，圣祖吟虹。</p>
<p>　　邺仙秋水，宣圣春风。恺崇斗富，浑濬争功。王伦使虏，魏绛和戎。恂留河内，何守关中。</p>
<p>　　曾除丁谓，皓折贾充。田骄贫贱，赵别雌雄。王戎简要，裴楷清通。子尼名士，少逸神童。</p>
<p>　　巨伯高谊，许叔阴功。代雨李靖，止雹王崇。和凝衣钵，仁杰药笼。义伦清节，展获和风。</p>
<p>　　占风令尹，辩日儿童。敝履东郭，粗服张融。卢杞除患，彭宠言功。放歌渔者，鼓枻诗翁。</p>
<p>　　韦文朱武，阳孝尊忠。倚闾贾母，投阁扬雄。梁姬值虎，冯后当熊。罗敷陌上，通德宫中。</p>
<p><center><font color="teal" size="+1">二冬</font></center></p>

<p>　　汉称七制，唐羡三宗。杲卿断舌，高祖伤胸。魏公切直，师德宽容。祢衡一鹗，路斯九龙。</p>
<p>　　纯仁助麦，丁固梦松。韩琦芍药，李固芙蓉。乐羊七载，方朔三冬。郊祁并第，谭尚相攻。</p>
<p>　　陶违雾豹，韩比云龙。洗儿妃子，校士昭容。彩鸾书韵，琴操参宗。</p>
<p><center><font color="teal" size="+1">三江</font></center></p>

<p>　　古帝凤阁，刺史鸡窗。亡秦胡亥，兴汉刘邦。戴生独步，许子无双。柳眠汉苑，枫落吴江。</p>
<p>　　鱼山警植，鹿门隐庞。浩从床匿，崧避杖撞。刘诗瓿覆，韩文鼎扛。愿归盘谷，杨忆石淙。</p>
<p>　　弩名克敌，城筑受降。韦曲杜曲，梦窗草窗。灵征刍狗，诗祸花尨。嘉贞丝慢，鲁直彩缸。</p>
<p><center><font color="teal" size="+1">四支</font></center></p>

<p>　　王良策马，傅说骑箕。伏羲画卦，宣父删诗。高逢白帝，禹梦玄彝。寅陈七策，光进五规。</p>
<p>　　鲁恭三异，杨震四知。邓攸弃子，郭巨埋儿。公瑜嫁婢，处道还姬。允诛董卓，玠杀王夔。</p>
<p>　　石虔矫捷，朱亥雄奇。平叔傅粉，弘治凝脂。伯俞泣杖，墨翟悲丝。能文曹植，善辩张仪。</p>
<p>　　温公警枕，董子下帷。会书张旭，善画王维。周兄无慧，济叔不痴。杜畿国士，郭泰人师。</p>
<p>　　伊川传易，觉范论诗。董昭救蚁，毛宝放龟。乘风宗悫，立雪杨时。阮籍青眼，马良白眉。</p>
<p>　　韩子孤愤，梁鸿五噫。钱昆嗜蟹，崔谌乞糜。隐之卖犬，井伯烹雌。枚皋敏捷，司马淹迟。</p>
<p>　　祖莹称圣，潘岳诚奇。紫芝眉宇，思曼风姿。毓会窃饮，谌纪成糜。韩康卖药，周术茹芝。</p>
<p>　　刘公殿虎，庄子涂龟。唐举善相，扁鹊名医。韩琦焚疏，贾岛祭诗。康侯训侄，良弼课儿。</p>
<p>　　颜狂莫及，山器难知。懒残煨芋，李泌烧梨。乾椹杨沛，焦饭陈遗。文舒戒子，安石求师。</p>
<p>　　防年未减，严武称奇。邓云艾艾，周曰期期。周师猿鹄，梁相鹓鸱。临洮大汉，琼崖小儿。</p>
<p>　　东阳巧对，汝锡奇诗。启期三乐，藏用五知。堕甑叔达，发瓮钟离。一钱诛吏，半臂怜姬。</p>
<p>　　王胡索食，罗友乞祠。召父杜母，雍友杨师。直言解发，京兆画眉。美姬工笛，老婢吹篪。</p>
<p><center><font color="teal" size="+1">五微</font></center></p>

<p>　　敬叔受饷，吴祜遗衣。淳于窃笑，司马微讥。子房辟毂，公信采薇。卜商闻过，伯玉知非。</p>
<p>　　仕治远志，伯约当归。商安鹑服，章泣牛衣。蔡陈善谑，王葛交饥。陶公运甓，孟母断机。</p>
<p><center><font color="teal" size="+1">六鱼</font></center></p>

<p>　　少帝坐膝，太子牵裾。卫懿好鹤，鲁隐观鱼。蔡伦造纸，刘向校书。朱云折槛，禽息击车。</p>
<p>　　耿恭拜井，郑国穿渠。国华取印，添丁抹书。细侯竹马，宗孟银鱼。管宁割席，和峤专车。</p>
<p>　　渭阳袁湛，宅相魏舒。永和拥卷，次道藏书。镇周赠帛，虙子驱车。廷尉罗雀，学士焚鱼。</p>
<p>　　冥鉴季达，预识卢储。宋均渡虎，李白乘驴。仓颉造字，虞卿著书。班姬辞辇，冯诞同舆。</p>
<p><center><font color="teal" size="+1">七虞</font></center></p>

<p>　　西山精卫，东海麻姑。楚英信佛，秦政坑儒。曹公多智，颜子非愚。伍员覆楚，勾践灭吴。</p>
<p>　　君谟龙片，王肃酪奴。蔡衡辨凤，义府题乌。苏秦刺股，李绩焚须。介诚狂直，端不糊涂。</p>
<p>　　关西孔子，江左夷吾。赵抃携鹤，张翰思鲈。李佳国士，聂悯田夫。善讴王豹，直笔董狐。</p>
<p>　　赵鼎倔强，朱穆专愚。张侯化石，孟守还珠。毛遂脱颖，终军弃繻。佐卿化鹤，次仲为乌。</p>
<p>　　韦述杞梓，卢植楷模。士衡黄耳，子寿飞奴。直笔吴竞，公议袁枢。陈胜辍锸，介子弃觚。</p>
<p>　　谢名蝴蝶，郑号鹧鸪。戴和书简，郑侠呈图。瑕邱卖药，邺令投巫。冰山右相，铜臭司徒。</p>
<p>　　武陵渔父，闽越樵夫。渔人鹬蚌，田父鵕卢。郑家诗婢，郗氏文奴。</p>
<hr>

<h2 id="卷二"><a href="#卷二" class="headerlink" title="卷二"></a>卷二</h2><p><center><font color="teal" size="+1">八齐</font></center></p>

<p>　　子晋牧豕，仙翁祝鸡。武王归马，裴度还犀。重耳霸晋，小白兴齐。景公禳慧，窦俨占奎。</p>
<p>　　卓敬冯虎，西巴释麑。信陵捕鹞，祖逖闻鸡。赵苞弃母，吴起杀妻。陈平多辙，李广成蹊。</p>
<p>　　烈裔刻虎，温峤燃犀。梁公训雀，茅容割鸡。</p>
<p><center><font color="teal" size="+1">九佳</font></center></p>

<p>　　禹钧五桂，王祐三槐。同心向秀，肖貌伯偕。袁闳土室，羊侃水斋。敬之说好，郭讷言佳。</p>
<p>　　陈瓘责己，阮籍咏怀。</p>
<p><center><font color="teal" size="+1">十灰</font></center></p>

<p>　　初平起石，左慈掷杯。名高麟阁，功显云台。朱熹正学，苏轼奇才。渊明赏菊，和靖观梅。</p>
<p>　　鸡黍张范，胶漆陈雷。耿弇北道，僧孺西台。建封受贶，孝基还财。准题华岳，绰赋天台。</p>
<p>　　穆生决去，贾郁重来。台乌成兆，屏雀为媒。平仲无术，安道多才。杨亿鹤蜕，窦武蛇胎。</p>
<p>　　湘妃泣竹，鉏麑触槐。阳雍五壁，温峤一台。</p>
<p><center><font color="teal" size="+1">十一真</font></center></p>

<p>　　孔门十哲，殷室三仁。晏能处己，鸿耻因人。文翁教士，朱邑爱民。太公钓渭，伊尹耕莘。</p>
<p>　　皋惟团力，泌仅献身。丧邦黄浩，误国章惇。鞅更秦法，普读鲁论。吕诛华士，孔戮闻人。</p>
<p>　　暴胜持斧，张纲埋轮。孙非识面，韦岂呈身。令公请税，长孺输缗。白州刺史，绛县老人。</p>
<p>　　景行莲幕，谨选花裀。郗超造宅，季雅买邻。寿昌寻母，董永卖身。建安七子，大历十人。</p>
<p>　　香山诗价，孙济酤缗。令严孙武，法变张巡。更衣范冉，广被孟仁。笔床茶灶，羽扇纶巾。</p>
<p>　　灌夫使酒，刘四骂人。以牛易马，改氏为民。圹先表圣，灯候沈彬。</p>
<p><center><font color="teal" size="+1">十二文</font></center></p>

<p>　　谢敷处士，宋景贤君。景宗险韵，刘煇奇文。袁安卧雪，仁杰望云。貌疏宰相，腹负将军。</p>
<p>　　梁亭窃灌，曾圃误耘。张巡军令，陈琳檄文。羊殖益上，宁越弥勤。蔡邕倒屣，卫瓘披云。</p>
<p>　　巨山龟息，遵彦龙文。</p>
<p><center><font color="teal" size="+1">十三元</font></center></p>

<p>　　傲倪昭谏，茂异简言。金书梦珏，纱护卜藩。童恢捕虎，古冶持鼋。何奇韩信，香化陈元。</p>
<p>　　徐乾中论，扬雄法言。力称乌获，勇尚孟贲。八龙荀氏，五豸唐门。张瞻炊臼，庄周鼓盆。</p>
<p>　　疏脱士简，博奥文元。敏修未娶，陈峤初婚。长公思过，定国平冤。陈遵投辖，魏勃扫门。</p>
<p>　　孙琏织屦，阮咸曝裈。晦堂无隐，沩山不言。</p>
<p><center><font color="teal" size="+1">十四寒</font></center></p>

<p>　　庄生蝴蝶，吕祖邯郸。谢安折屐，贡禹弹冠。顗容王导，浚杀曲端。休那题碣，叔邵凭棺。</p>
<p>　　如龙诸葛，似鬼曹瞒。爽欣御李，白愿识韩。黔娄布被，优孟衣冠。长歌宁戚，鼾睡陈抟。</p>
<p>　　曾参务益，庞德遗安。穆亲杵臼，商化芝兰。葛洪负笈，高凤持竿。释之结袜，子夏更冠。</p>
<p>　　直言唐介，雅量刘宽。捋须何点，捉鼻谢安。张华龙鲊，闵贡猪肝。渊材五恨，郭奕三叹。</p>
<p>　　弘景作相，延祖弃官。二疏供帐，四皓衣冠。曼卿豪饮，廉颇雄餐。长康三绝，元方二难。</p>
<p>　　曾辞温饱，城忍饥寒。买臣怀绶，逄萌挂冠。循良伏湛，儒雅兒宽。欧母画荻，柳母和丸。</p>
<p>　　韩屏题叶，燕姞梦兰。漂母进食，浣妇分餐。</p>
<p><center><font color="teal" size="+1">十五删</font></center></p>

<p>　　令威华表，杜宇西山。范增举玦，羊祜探环。沈昭狂瘦，冯道痴顽。陈蕃下榻，郅恽拒关。</p>
<p>　　雪夜擒蔡，灯夕平蛮。郭家金穴，邓氏铜山。比干受策，杨宝掌环。晏婴能俭，苏轼为悭。</p>
<p>　　堂开洛水，社结香山。腊花齐放，春桂同攀。</p>
<hr>

<h2 id="卷三"><a href="#卷三" class="headerlink" title="卷三"></a>卷三</h2><p><center><font color="teal" size="+1">一先</font></center></p>

<p>　　飞凫叶令，驾鹤缑仙。刘晨采药，茂叔观莲。阳公麾日，武乙射天。唐宗三鉴，刘宠一钱。</p>
<p>　　叔武守国，李牧备边。少翁致鬼，栾大求仙。彧臣曹操，猛相苻坚。汉家三杰，晋室七贤。</p>
<p>　　居易识字，童乌预玄。黄琬对日，秦宓论天。元龙湖海，司马山川。操诛吕布，膑杀庞涓。</p>
<p>　　羽救巨鹿，凖策澶渊。应融丸药，阎敞还钱。范居让谁，吴饮贪泉。薛逢羸马，刘胜寒蝉。</p>
<p>　　捉刀曹操，拂矢贾坚。晦肯负国，质愿亲贤。罗友逢鬼，潘谷称仙。茂弘綀服，子敬青毡。</p>
<p>　　王奇雁字，韩浦鸾笺。安之画地，德裕筹边。平原十日，苏章二天。徐勉风月，弃疾云烟。</p>
<p>　　舜钦斗酒，法主蒲鞯。绕朝赠策，苻鹵投鞭。豫让吞炭，苏武餐毡。金台招士，玉署贮贤。</p>
<p>　　宋臣宗泽，汉使张骞。胡姬人种，名妓书仙。</p>
<p><center><font color="teal" size="+1">二萧</font></center></p>

<p>　　藤王蛱蝶，摩诘芭蕉。却衣师道，投笔班超。冯官五代，季相三朝。刘蕡下第，卢肇夺标。</p>
<p>　　陵甘降虏，蠋耻臣昭。隆贫晒腹，潜懒折腰。韦绶蜀锦，元载鲛绡。捧檄毛义，绝裾温峤。</p>
<p>　　郑虔贮柿，怀素种蕉。延祖鹤立，茂弘龙超。悬鱼羊续，留犊时苗。贵妃捧砚，弄玉吹箫。</p>
<p><center><font color="teal" size="+1">三肴</font></center></p>

<p>　　栾巴救火，许逊除蛟。诗穷五际，易布三爻。清时安石，奇计居鄛。湖循莺脰，泉访虎跑。</p>
<p>　　近游束皙，诡术尸佼。翱狂晞发，嵇懒转跑。西溪晏咏，北陇孔嘲。民皆字郑，羌愿姓胞。</p>
<p>　　骑鹏沈晦，射鸭孟郊。戴颙鼓吹，贾岛推敲。</p>
<p><center><font color="teal" size="+1">四豪</font></center></p>

<p>　　禹承虞舜，说相殷高。韩侯敝袴，张禄绨袍。相如题柱，韩愈焚膏。捐生纪信，争死孔褒。</p>
<p>　　孔璋文伯，梦得诗豪。马援矍铄，巢父清高。伯伦鸡肋，超宗凤毛。服虔赁作，车胤重劳。</p>
<p>　　张仪折竹，人末燃蒿。贺循冰玉，公瑾醇醪。庞公休畅，刘子高操。季札挂剑，吕虔赠刀。</p>
<p>　　来护卓荦，梁竦矜高。壮心处仲，操行陈陶。字荆爽迈，孝伯清操。李订六逸，石与三豪。</p>
<p>　　郑弘还箭，元性成刀。刘殷七业，何点三高。</p>
<p><center><font color="teal" size="+1">五歌</font></center></p>

<p>　　二使入蜀，五老游河。孙登坐啸，谭峭行歌。汉王封齿，齐主烹阿。丁兰刻木，王质烂柯。</p>
<p>　　霍光忠厚，黄霸宽和。桓谭非谶，王商止讹。隐翁龚胜，刺客荆轲。老人结草，饿夫倒戈。</p>
<p>　　奕宛李讷，碑赚孙何。子猷啸咏，斯立吟哦。奕世貂珥，闾里鸣珂。昙辍丝竹，裒废蓼莪。</p>
<p>　　箕陈五福，华祝三多。</p>
<p><center><font color="teal" size="+1">六麻</font></center></p>

<p>　　万石齐氏，三戟崔家。退之驱鳄，叔敖埋蛇。虞诩易服，道济量沙。伋辞馈肉，琼却饷瓜。</p>
<p>　　祭遵俎豆，柴绍琵琶。法常评酒，鸿渐论茶。陶怡松菊，田乐烟霞。孟邺九穗，郑珏一麻。</p>
<p>　　颜回练马，乐广杯蛇。罗珦持节，王播笼纱。能言李泌，敢谏香车。韩愈辟佛，傅奕除邪。</p>
<p>　　春藏足垢，邕嗜疮痂。薛笺成彩，江笔生花。班昭汉史，蔡琰胡笳。凤凰律吕，鹦鹉琵琶。</p>
<p>　　渡传桃叶，村名杏花。</p>
<p><center><font color="teal" size="+1">七阳</font></center></p>

<p>　　君起盘古，人使亚当。明皇化萼，灵运池塘。神威翼德，义勇云长。羿雄射日，衍愤飞霜。</p>
<p>　　王祥求鲤，叔向埋羊。亮方管乐，勒比高光。世南书监，晁错智囊。昌囚羑里，收遁首阳。</p>
<p>　　轼攻正叔，浚沮李纲。降金刘豫，顺虏邦昌。瑜烧赤壁，轼谪黄冈。马融绛帐，李贺锦囊。</p>
<p>　　昙迁营葬，脂习临丧。仁裕诗窖，刘式墨庄。刘琨啸月，伯奇履霜。塞翁失马，臧毂亡羊。</p>
<p>　　寇公枯竹，召伯甘棠。匡衡凿壁，孙敬悬梁。衣芦闵损，扇枕黄香。婴扶赵武，籍杀怀王。</p>
<p>　　魏徵妩媚，阮籍猖狂。雕龙刘勰，愍骥应玚。御车泰豆，习射纪昌。异人彦博，男子天祥。</p>
<p>　　忠贞古弼，奇节任棠。何晏谈易，郭象注庄。卧游宗子，坐隐王郎。盗酒毕卓，割肉东方。</p>
<p>　　李膺破柱，卫瓘抚床。营军细柳，校猎长杨。忠武具奠，德玉居丧。敖曹雄异，元发疏狂。</p>
<p>　　寇却列簿，吕置夹囊。彦升白简，元鲁青箱。孔融了了，黄宪汪汪。僧岩不测，赵壹非常。</p>
<p>　　沈思好客，颜驷为郎。申屠松屋，魏野草堂。戴渊西洛，祖逖南塘。倾城妲己，嫁虏王嫱。</p>
<p>　　贵妃桃髻，公主梅妆。吉了思汉，供奉忠唐。</p>
<hr>

<h2 id="卷四"><a href="#卷四" class="headerlink" title="卷四"></a>卷四</h2><p><center><font color="teal" size="+1">八庚</font></center></p>

<p>　　萧收图籍，孔惜繁缨。卞庄刺虎，李白骑鲸。王戎支骨，李密陈情。相如完璧，廉颇负荆。</p>
<p>　　从龙介子，飞雁苏卿。忠臣洪皓，义士田横。李平鳞甲，苟变干城。景文饮鸩，茅焦伏烹。</p>
<p>　　许丞耳重，丁掾目盲。佣书德润，卖卜君平。马当王勃，牛诸袁宏。谭天邹衍，稽古桓荣。</p>
<p>　　岐曾贩饼，平得分羹。卧床逸少，升座延明。王勃心织，贾逵舌耕。悬河郭子，缓颊郦生。</p>
<p>　　书成凤尾，画点龙睛。功臣图阁，学士登瀛。卢携貌丑，卫玠神清。非熊再世，圆泽三生。</p>
<p>　　安期东渡，潘岳西征。志和耽钓，宗仪辍耕。卫鞅行诈，羊祜推诚。林宗倾粥，文季争羹。</p>
<p>　　茂贞苛税，阳城缓征。北山学士，南郭先生。文人鹏举，名士道衡。灌园陈定，为圃苏卿。</p>
<p>　　融赋沧海，祖咏彭城。温公万卷，沈约四声。许询胜具，谢客游情。不齐宰单，子推相荆。</p>
<p>　　仲淹复姓，潘阆藏名。烹茶秀实，漉酒渊明。善酿白堕，纵饮公荣。仪狄造酒，德裕调羹。</p>
<p>　　印屏王氏，前席贾生。</p>
<p><center><font color="teal" size="+1">九青</font></center></p>

<p>　　经传御史，偈赠提刑。士安正字，次仲谈经。咸遵祖腊，宽识天星。景焕垂戒，班固勒铭。</p>
<p>　　能诗杜甫，嗜酒刘伶。张绰剪蝶，车胤囊萤。鸜鹆学语，鹦鹉诵经。</p>
<p><center><font color="teal" size="+1">十蒸</font></center></p>

<p>　　公远玩月，法喜观灯。燕投张说，凤集徐陵。献之书练，夏竦题绫。安石执拗，味道模棱。</p>
<p>　　韩仇良复，汉纪备存。存鲁端木，救赵信陵。邵雍识乱，陵母知兴。</p>
<p><center><font color="teal" size="+1">十一尤</font></center></p>

<p>　　琴高赤鲤，李耳青牛。明皇羯鼓，炀帝龙舟。羲叔正夏，宋玉悲秋。才压元白，气吞曹刘。</p>
<p>　　信擒梦泽，翻徙交州。曹参辅汉，周勃安刘。太初日月，季野春秋。公超成市，长孺为楼。</p>
<p>　　楚邱始壮，田豫乞休。向长损益，韩愈斗牛。琎除酿部，玄拜隐侯。公孙东阁，庞统南州。</p>
<p>　　袁耽掷帽，仁杰携裘。子将月旦，安国阳秋。德舆西掖，庚亮南楼。梁吟傀儡，庄梦髑髅。</p>
<p>　　孟称清发，殷号风流。见讥子敬，犯忌杨修。荀息累卵，王基载舟。沙鸥可狎，蕉鹿难求。</p>
<p>　　黄联池上，杨咏楼头。曹兵迅速，李使迟留。孔明流马，田单火牛。五侯奇膳，九婢珍馐。</p>
<p>　　光安耕钓，方慕巢由。适嵇命驾，访戴操舟。篆推史籀，隶善钟繇。邵瓜五色，李橘千头。</p>
<p>　　芳留玉带，琳卜金瓯。孙阳识马，丙吉问牛。盖忘苏隙，聂报严仇。公艺百忍，孙昉四休。</p>
<p>　　钱塘驿邸，燕子楼头。</p>
<p><center><font color="teal" size="+1">十二侵</font></center></p>

<p>　　苏耽橘井，董奉杏林。汉宣读令，夏禹惜阴。蒙恬造笔，太昊制琴。敬微谢馈，明善辞金。</p>
<p>　　睢阳嚼齿，金藏披心。固言柳汁，玄德桑阴。姜桂敦复，松柏世林。杜预传癖，刘峻书淫。</p>
<p>　　钟会窃剑，不疑盗金。桓伊弄笛，子昂碎琴。琴张礼意，苏轼文心。公权隐谏，蕴古详箴。</p>
<p>　　广平作赋，何逊行吟。荆山泣玉，梦穴唾金。孟嘉落帽，宋玉披襟。沫经三败，获被七擒。</p>
<p>　　易牙调味，钟子聆音。令狐冰语，司马琴心。灭明毁壁，庞蕴投金。左思三赋，程颐四箴。</p>
<p><center><font color="teal" size="+1">十三覃</font></center></p>

<p>　　陶母截发，姜后脱簪。达摩面壁，弥勒同龛。龙逄极谏，王衍清谈。青威漠北，彬下江南。</p>
<p>　　遐福郭令，上寿童参。郗愔启箧，殷羡投函。禹偁敏赡，鲁直沉酣。师徒布算，姑妇手谈。</p>
<p><center><font color="teal" size="+1">十四盐</font></center></p>

<p>　　风仪李揆，骨相吕嵓。魏牟尺縰，裴度千缣。孺子磨镜，麟士织帘。华歆逃难，叔子避嫌。</p>
<p>　　盗知李涉，虏惧仲淹。尾生岂信，仲子非廉。由餐藜藿，鬲贩鱼盐。五湖范蠡，三径陶潜。</p>
<p>　　徐邈通介，崔郾宽严。易操守剑，归罪遗缣。</p>
<p><center><font color="teal" size="+1">十五咸</font></center></p>

<p>　　深情子野，神识阮咸。公孙白纻，司马青衫。狄梁被谮，杨亿蒙谗。布重一诺，金慎三缄。</p>
<p>　　彦升非少，仲举不凡。古人万亿，不尽兹函。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E8%92%99%E5%AD%A6%E5%8D%81%E7%AF%87/" rel="tag"># 蒙学十篇</a>
          </div>

        

          <div class="post-nav">
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_07/" rel="prev" title="蒙学十篇 -（07）声律启蒙">
                  <i class="fa fa-chevron-left"></i> 蒙学十篇 -（07）声律启蒙
                </a>
            </div>
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E8%92%99%E5%AD%A6%E5%8D%81%E7%AF%87/%E8%92%99%E5%AD%A6%E5%8D%81%E7%AF%87_09/" rel="next" title="蒙学十篇 -（09）格言联璧">
                  蒙学十篇 -（09）格言联璧 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
