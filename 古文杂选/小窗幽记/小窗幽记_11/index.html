<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="卷十一 集法篇  　　自方袍幅巾之态，遍满天下，而超脱颖绝之士，遂以同污合流矫之，而世道不古矣。夫迂腐者，既泥于法，而超脱者，又越于法，然则士君子亦不偏不倚，期无所泥越则己矣，何必方袍幅巾，作此迂态耶！集法第十一。 　　一心可以交万友，二心不可以交一友。 　　凡事留不尽之意则机圆，凡物留不尽之意则用裕，凡情留不尽之意则味深，凡言留不尽之意则致远，凡兴留不尽之意则趣多，凡才留不尽之意则神满。">
<meta property="og:type" content="article">
<meta property="og:title" content="小窗幽记 - 卷十一 集法篇">
<meta property="og:url" content="https://6gpp.github.io/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_11/index.html">
<meta property="og:site_name" content="得月庵">
<meta property="og:description" content="卷十一 集法篇  　　自方袍幅巾之态，遍满天下，而超脱颖绝之士，遂以同污合流矫之，而世道不古矣。夫迂腐者，既泥于法，而超脱者，又越于法，然则士君子亦不偏不倚，期无所泥越则己矣，何必方袍幅巾，作此迂态耶！集法第十一。 　　一心可以交万友，二心不可以交一友。 　　凡事留不尽之意则机圆，凡物留不尽之意则用裕，凡情留不尽之意则味深，凡言留不尽之意则致远，凡兴留不尽之意则趣多，凡才留不尽之意则神满。">
<meta property="og:locale" content="zh_CN">
<meta property="article:published_time" content="2002-05-14T16:00:00.000Z">
<meta property="article:modified_time" content="2024-05-02T22:38:29.664Z">
<meta property="article:author" content="得月庵主人">
<meta property="article:tag" content="小窗幽记">
<meta name="twitter:card" content="summary">


<link rel="canonical" href="https://6gpp.github.io/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_11/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_11/","path":"古文杂选/小窗幽记/小窗幽记_11/","title":"小窗幽记 - 卷十一 集法篇"}</script>

<script class="next-config" data-name="calendar" type="application/json">""</script>
<title>小窗幽记 - 卷十一 集法篇 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-overview-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_11/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="小窗幽记 - 卷十一 集法篇 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          小窗幽记 - 卷十一 集法篇
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2002-05-15 00:00:00" itemprop="dateCreated datePublished" datetime="2002-05-15T00:00:00+08:00">2002-05-15</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%8F%A4%E6%96%87%E6%9D%82%E9%80%89/" itemprop="url" rel="index"><span itemprop="name">古文杂选</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<p><center><font color="teal" size="+1">卷十一 集法篇</font></center></p>

<p>　　自方袍幅巾之态，遍满天下，而超脱颖绝之士，遂以同污合流矫之，而世道不古矣。夫迂腐者，既泥于法，而超脱者，又越于法，然则士君子亦不偏不倚，期无所泥越则己矣，何必方袍幅巾，作此迂态耶！集法第十一。</p>
<p>　　一心可以交万友，二心不可以交一友。</p>
<p>　　凡事留不尽之意则机圆，凡物留不尽之意则用裕，凡情留不尽之意则味深，凡言留不尽之意则致远，凡兴留不尽之意则趣多，凡才留不尽之意则神满。</p>
<p>　　有世法，有世缘，有世情。缘非情，则易断；情非法，则易流。世多理所难必之事，莫执宋人道学；世多情所难通之事，莫说晋人风流。</p>
<p>　　少年人要心忙，忙则摄浮气；老年人要心闲，闲则乐余年。</p>
<p>　　晋人清谈，宋人理学，以晋人遣俗，以宋人禔躬，合之双美，分之两伤也。</p>
<p>　　莫行心上过不去事，莫存事上行不去心。</p>
<p>　　忙处事为，常向闲中先检点；动时念想，预从静里密操持。青天白日处节义，自暗室屋漏处培来；旋转乾坤的经纶，自临深履薄处操出。</p>
<p>　　以积货财之心积学问，以求功名之念求道德，以爱子女之心爱父母，以保爵位之策保国家。</p>
<p>　　何以下达，惟有饰非；何以上达，无如改过。</p>
<p>　　一点不忍的念头，是生民生物之根芽；一段不为的气象，是撑天撑地之柱石。</p>
<p>　　不可乘喜而轻诺，不可因醉而生嗔；不可乘快而多事，不可因倦而鲜终。</p>
<p>　　意防虑如拨，口防言如遏，身防染如夺，行防过如割。</p>
<p>　　白沙在泥，与之俱黑，渐染之习久矣；他山之石，可以攻玉，切磋之力大焉。</p>
<p>　　礼义廉耻，可以律己，不可以绳人。律己则寡过，绳人则寡合。</p>
<p>　　凡事韬晦，不独益己，抑且益人；凡事表暴，不独损人，抑且损己。</p>
<p>　　觉人之诈，不形于言；受人之侮，不动于色。此中有无穷意味，亦有无穷受用。</p>
<p>　　爵位不宜太盛，太盛则危；能事不宜尽毕，尽毕则衰。</p>
<p>　　遇故旧之交，意气要愈新；处隐微之事，心迹宜愈显；待衰朽之人，恩礼要愈隆。</p>
<p>　　忧勤是美德，太苦则无以适性怡情；澹泊是高风，太枯则无以济人利物。</p>
<p>　　做人要脱俗，不可存一矫俗之心；应世要随时，不可起一趋时之念。</p>
<p>　　从师延名士，鲜垂教之实益；为徒攀高第，少受诲之真心。男子有德便是才，女子无才便是德。</p>
<p>　　病中之趣味，不可不尝；穷途之景界，不可不历。</p>
<p>　　才人国士，既负不群之才，定负不羁之行，是以才稍压众则忌心生，行稍违时则侧目至。死后声名，空誉墓中之骸骨；穷途潦倒，谁怜宫外之蛾眉。</p>
<p>　　贵人之交贫士也，骄色易露；贫士之交贵人也，傲骨当存。</p>
<p>　　君子处事，宁人负己，己无负人；小人处事，宁己负人，无人负己。</p>
<p>　　砚神曰淬妃，墨神曰回氏，纸神曰尚卿，笔神曰昌化，又曰佩阿。</p>
<p>　　要治世，半部《论语》；要出世，一卷《南华》。</p>
<p>　　求见知于人世易，求真知于自己难；求粉饰于耳目易，求无愧于隐微难。</p>
<p>　　圣人之言，须常将来眼头过，口头转，心头运。</p>
<p>　　与其巧持于末，不若拙戒于初。</p>
<p>　　君子有三惜：此生不学，一可惜；此日闲过，二可惜；此身一败，三可惜。</p>
<p>　　昼观诸妻子，夜卜诸梦寐。两者无愧，始可言学。</p>
<p>　　士大夫三日不读书，则礼义不交，便觉面目可憎，语言无味。</p>
<p>　　与其密面交，不若亲谅友；与其施新恩，不若还旧债。</p>
<p>　　士人所贵，节行为大。轩冕失之，有时而复来；节行失之，终身不可得矣。</p>
<p>　　势不可倚尽，言不可道尽，福不可享尽，事不可处尽，意味偏长。</p>
<p>　　静坐然后知平日之气浮，守默然后知平日之言躁，省事然后知平日之贵闲，闭户然后知平日之交滥，寡欲然后知平日之病多，近情然后知平日之念刻。</p>
<p>　　喜时之言多失信，怒时之言多失体。</p>
<p>　　泛交则多费，多费则多营，多营则多求，多求则多辱。</p>
<p>　　正以处心，廉以律己，忠以事君，恭以事长，信以接物，宽以待下，敬以洽事，此居官之七要也。</p>
<p>　　圣人成大事业者，从战战兢兢之小心来。</p>
<p>　　酒入舌出，舌出言失，言失身弃。余以为弃身，不如弃酒。</p>
<p>　　青天白日，和风庆云，不特人多喜色，即鸟鹊且有好音。若暴风怒雨，疾雷幽电，鸟亦投林，人皆闭户。故君子以太和元气为主。</p>
<p>　　胸中落意气两字，则交游定不得力；落骚雅二字，则读书定不得深心。</p>
<p>　　惟书不问贵贱贫富老少，观书一卷，则增一卷之益；观书一日，则有一日之益。</p>
<p>　　坦易其心胸，率真其笑语，疏野其礼数，简少其交游。</p>
<p>　　好丑不可太明，议论不可务尽，情势不可殚竭，好恶不可骤施。</p>
<p>　　不风之波，开眼之梦，皆能增进道心。</p>
<p>　　开口讥诮人，是轻薄第一件，不惟丧德，亦足丧身。</p>
<p>　　不能受言者，不可轻与一言，此是善交法。</p>
<p>　　君子于人，当于有过中求无过，不当于无过中求有过。</p>
<p>　　我能容人，人在我范围，报之在我，不报在我；人若容我，我在人范围，不报不知，报之不知。自重者然后人重，人轻者由我自轻。</p>
<p>　　高明性多疏脱，须学精严；狷介常苦迂拘，当思圆转。</p>
<p>　　欲做精金美玉的人品，定从烈火锻来；思立揭地掀天的事功，须向薄冰履过。</p>
<p>　　性不可纵，怒不可留，语不可激，饮不可过。</p>
<p>　　市私恩，不如扶公议；结新知，不如敦旧好；立荣名，不如种隐德；尚奇节，不如谨庸行。</p>
<p>　　不实心，不成事；不虚心，不知事。</p>
<p>　　老成人受病，在作意步趋；少年人受病，在假意超脱。</p>
<p>　　为善有表里始终之异，不过假好人；为恶无表里始终之异，倒是硬汉子。</p>
<p>　　入心处咫尺玄门，得意时千古快事。</p>
<p>　　世间会讨便宜人，必是吃过亏者。</p>
<p>　　书是同人，每读一篇，自觉寝食有味；佛为老友，但窥半偈，转思前境真空。</p>
<p>　　天地俱不醒，落得昏沉醉梦；洪濛率是客，枉寻寥廓主人。</p>
<p>　　老成人必典必则，半步可规；气闷人不吐不茹，一时难对。</p>
<p>　　重友者，交时极难，看得难，以故转重；轻友者，交时极易，看得易，以故转轻。</p>
<p>　　掩户焚香，清福已具。如无福者，定生他想。更有福者，辅以读书。</p>
<p>　　国家用人，犹农家积粟。粟积于丰年，乃可济饥；才储于平时，乃可济用。</p>
<p>　　考人品，要在五伦上见。此处得，则小过不足疵；此处失，则众长不足录。</p>
<p>　　以无累之神，合有道之器，宫商暂离，不可得已。</p>
<p>　　精神清旺，境境都有会心；志气昏愚，处处俱成梦幻。</p>
<p>　　孟郊有句云：“青山碾为尘，白日无闲人。”于邺云：“白日若不落，红尘应更深。”又云：“如逢幽隐处，似遇独醒人。”王维云：“行到水穷处，坐看云起时。”又云：“明月松间照，清泉石上流。”皎然云：“少时不见山，便觉无奇趣。”每一吟讽，逸思翩翩。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E5%B0%8F%E7%AA%97%E5%B9%BD%E8%AE%B0/" rel="tag"># 小窗幽记</a>
          </div>

        

          <div class="post-nav">
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_10/" rel="prev" title="小窗幽记 - 卷十 集豪篇">
                  <i class="fa fa-chevron-left"></i> 小窗幽记 - 卷十 集豪篇
                </a>
            </div>
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_12/" rel="next" title="小窗幽记 - 卷十二 集倩篇">
                  小窗幽记 - 卷十二 集倩篇 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
