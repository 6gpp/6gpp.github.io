<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="卷三 集峭篇  　　今天下皆妇人矣，封疆缩其地，而中庭之歌舞犹喧；战血枯其人，而满座之貂貚自若。我辈书生，既无诛贼讨乱之柄，而一片报国之忱，惟于寸楮尺只字间见之；使天下之须眉而妇人者，亦耸然有起色。集峭第三。 　　忠孝吾家之宝，经史吾家之田。 　　闲到白头真是拙，醉逢青眼不知狂。 　　兴之所到，不妨呕出惊人心，故不然，也须随场作戏。 　　放得俗人心下，方可为丈夫。放得丈夫心下，方名为仙佛。">
<meta property="og:type" content="article">
<meta property="og:title" content="小窗幽记 - 卷三 集峭篇">
<meta property="og:url" content="https://6gpp.github.io/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_03/index.html">
<meta property="og:site_name" content="得月庵">
<meta property="og:description" content="卷三 集峭篇  　　今天下皆妇人矣，封疆缩其地，而中庭之歌舞犹喧；战血枯其人，而满座之貂貚自若。我辈书生，既无诛贼讨乱之柄，而一片报国之忱，惟于寸楮尺只字间见之；使天下之须眉而妇人者，亦耸然有起色。集峭第三。 　　忠孝吾家之宝，经史吾家之田。 　　闲到白头真是拙，醉逢青眼不知狂。 　　兴之所到，不妨呕出惊人心，故不然，也须随场作戏。 　　放得俗人心下，方可为丈夫。放得丈夫心下，方名为仙佛。">
<meta property="og:locale" content="zh_CN">
<meta property="article:published_time" content="2002-05-06T16:00:00.000Z">
<meta property="article:modified_time" content="2024-05-02T22:38:29.574Z">
<meta property="article:author" content="得月庵主人">
<meta property="article:tag" content="小窗幽记">
<meta name="twitter:card" content="summary">


<link rel="canonical" href="https://6gpp.github.io/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_03/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_03/","path":"古文杂选/小窗幽记/小窗幽记_03/","title":"小窗幽记 - 卷三 集峭篇"}</script>

<script class="next-config" data-name="calendar" type="application/json">""</script>
<title>小窗幽记 - 卷三 集峭篇 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-overview-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_03/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="小窗幽记 - 卷三 集峭篇 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          小窗幽记 - 卷三 集峭篇
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2002-05-07 00:00:00" itemprop="dateCreated datePublished" datetime="2002-05-07T00:00:00+08:00">2002-05-07</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%8F%A4%E6%96%87%E6%9D%82%E9%80%89/" itemprop="url" rel="index"><span itemprop="name">古文杂选</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<p><center><font color="teal" size="+1">卷三 集峭篇</font></center></p>

<p>　　今天下皆妇人矣，封疆缩其地，而中庭之歌舞犹喧；战血枯其人，而满座之貂貚自若。我辈书生，既无诛贼讨乱之柄，而一片报国之忱，惟于寸楮尺只字间见之；使天下之须眉而妇人者，亦耸然有起色。集峭第三。</p>
<p>　　忠孝吾家之宝，经史吾家之田。</p>
<p>　　闲到白头真是拙，醉逢青眼不知狂。</p>
<p>　　兴之所到，不妨呕出惊人心，故不然，也须随场作戏。</p>
<p>　　放得俗人心下，方可为丈夫。放得丈夫心下，方名为仙佛。放得仙佛心下，方名为得道。</p>
<p>　　吟诗劣于讲学，骂座恶于足恭。两而揆之，宁为薄行狂夫，不作厚颜君子。</p>
<p>　　观人题壁，便识文章。</p>
<p>　　宁为真士夫，不为假道学。</p>
<p>　　宁为兰摧玉折，不作萧敷艾荣。</p>
<p>　　随口利牙，不顾天荒地老；翻肠倒肚，那管鬼哭神愁。</p>
<p>　　身世浮名，余以梦蝶视之，断不受肉眼相看。</p>
<p>　　达人撒手悬崖，俗子沉身苦海。</p>
<p>　　销骨口中，生出莲花九品，铄金舌上，容他鹦鹉千言。</p>
<p>　　少言语以当贵，多著述以当富，载清名以当车，咀英华以当肉。</p>
<p>　　竹外窥莺，树外窥水，峰外窥云，难道我有意无意；鸟来窥人，月来窥酒，雪来窥书，却看他有情无情。</p>
<p>　　体裁如何，出月隐山；情景如何，落日映屿；气魄如何，收露敛色；议论如何，回飙拂渚。</p>
<p>　　有大通必有大塞，无奇遇必无奇穷。</p>
<p>　　雾满杨溪，玄豹山间偕日月；云飞翰苑，紫龙天外借风雷。</p>
<p>　　西山霁雪，东岳含烟；驾凤桥以高飞，登雁塔而远眺。</p>
<p>　　一失脚为千古恨，再回头是百年人。</p>
<p>　　居轩冕之中，不可无山林的气味；处林泉之下，须常怀廊庙的经纶。</p>
<p>　　学者要有兢业的心思，又要有潇洒的趣味。</p>
<p>　　平民种德施惠，是无位之卿相；仕夫贪食财好货，乃有爵的乞人。</p>
<p>　　烦恼场空，身住清凉世界；营求念绝，心归自在乾坤。</p>
<p>　　觑破兴衰究竟，人我得失冰消；阅尽寂寞繁华，豪杰心肠灰冷。</p>
<p>　　名衲谈禅，必执经升座，便减三分禅理。</p>
<p>　　穷通之境未遭，主持之局已定；老病之势未催，生死之关先破。求之今世，谁堪语此？</p>
<p>　　一纸八行，不遇寒温之句；鱼腹雁足，空有往来之烦。是以嵇康不作，严光口传，豫章掷之水中，陈秦挂之壁上。</p>
<p>　　枝头秋叶，将落犹然恋树；檐前野鸟，除死方得离笼。人之处世，可怜如此。</p>
<p>　　士人有百折不回之真心，才有万变不穷之妙用。</p>
<p>　　立业建功，事事要从实地着脚；若少慕声闻，便成伪果。讲道修德，念念要从虚处立基；若稍计功效，便落尘情。</p>
<p>　　执拗者福轻，而圆融之人其禄必厚；操切者寿夭，而宽厚之士其年必长；故君子不言命，养性即所以立命；亦不言天，尽人自可以回天。</p>
<p>　　才智英敏者，宜以学问摄其躁；气节激昂者，当以德性融其偏。</p>
<p>　　苍蝇附骥，捷则捷矣，难辞处后之羞；茑萝依松，高则高矣，未免仰攀之耻。所以君子宁以风霜自挟，毋为鱼鸟亲人。</p>
<p>　　伺察以为明者，常因明而生暗，故君子以恬养智；奋迅以求速者，多因速而致迟，故君子以动持轻。</p>
<p>　　有面前之誉易，无背后之毁难；有乍交之欢易，无久处之厌难。</p>
<p>　　宇宙内事，要力担当，又要善摆脱。不担当，则无经世之事业，不摆脱，则无出世之襟期。</p>
<p>　　待人而留有余不尽之恩，可以维系无厌之人心；御事而留有余不尽之智，可以堤防不测之事变。</p>
<p>　　无事如有事时堤防，可以弭意外之变；有事如无事时镇定，可以销局中之危。</p>
<p>　　爱是万缘之根，当知割舍；识是众欲之本，要力扫除。</p>
<p>　　舌存，常见齿亡，刚强终不胜柔弱；户朽，未闻枢蠹，偏执岂及圆融。</p>
<p>　　荣宠旁边辱等待，不必扬扬；困穷背后福跟随，何须戚戚。</p>
<p>　　看破有尽身躯，万境之尘缘自息；悟入无怀境界，一轮之心月独明。</p>
<p>　　霜天闻鹤唳，雪夜听鸡鸣，得乾坤清绝之气；晴空看鸟飞，活水观鱼戏，识宇宙活泼之机。</p>
<p>　　斜阳树下，闲随老衲清谈；深雪堂中，戏与骚人白战。</p>
<p>　　山月江烟，铁笛数声，便成清赏；天风海涛，扁舟一叶，大是奇观。</p>
<p>　　秋风闭户，夜雨挑灯，卧读离骚泪下；霁日寻芳，春宵载酒，闲歌乐府神怡。</p>
<p>　　云水中载酒，松篁里煎茶，岂必銮坡侍宴；山林下著书，花鸟间得句，何须凤沼挥毫。</p>
<p>　　人生不好古，象鼎牺樽，变为瓦缶；世道不怜才，凤毛麟角，化作灰尘。</p>
<p>　　要做男子，须负刚肠，欲学古人，当坚苦志。</p>
<p>　　风尘善病，伏枕处一片青山；岁月长吟，操觚时千篇白雪。</p>
<p>　　亲兄弟折箸，壁合翻作瓜分；士大夫爱钱，书香化为铜臭。</p>
<p>　　心为形役，尘世马牛；身被名牵，樊笼鸡骛。</p>
<p>　　懒见俗人，权辞托病；怕逢尘事，诡迹逃禅。</p>
<p>　　人不通古今，襟裾马牛；士不晓廉耻，衣冠狗彘。</p>
<p>　　道院吹笙，松风袅袅；空门洗钵，花雨纷纷。</p>
<p>　　囊无阿堵物，岂便求人；盘有水晶盐，犹堪留客。</p>
<p>　　种两倾负郭田，量晴校雨；寻几个知心友，弄月嘲风。</p>
<p>　　着屐登山，翠微中独逢老衲；乘桴浮海，雪浪里群傍闲鸥。</p>
<p>　　才士不妨泛驾，辕下驹吾弗愿也；诤臣岂合摸棱，殿上虎君无尤焉。</p>
<p>　　荷钱榆荚，飞来都作青蚨；柔玉温香，观想可成白骨。</p>
<p>　　旅馆题蕉，一路留来魂梦谱；客途惊雁，半天寄落别离书。</p>
<p>　　歌儿带烟霞之致，舞女具邱壑之资；生成世外风姿，不惯尘中物色。</p>
<p>　　今古文章，只在苏东坡鼻端定优劣；一时人品，却从阮嗣宗眼内别雌黄。</p>
<p>　　魑魅满前，笑着阮家无鬼论；炎嚣阅世，愁披刘氏北风图。</p>
<p>　　气夺山川，色结烟霞。</p>
<p>　　诗思在灞凌桥上，微吟处，林岫便已浩然；野趣在镜湖曲边，独往时，山川自相映发。</p>
<p>　　至音不合众听，故伯牙绝弦；至宝不同众好，故卞和泣玉。</p>
<p>　　看文字，须如猛将用兵，直是鏖战一阵；亦如酷吏治狱，直是推勘到底，决不恕他。</p>
<p>　　名山乏侣，不解壁上芒鞋；好景无诗，虚携囊中锦字。</p>
<p>　　辽水无极，雁山参云，闺中风暖，陌上草薰。</p>
<p>　　秋露如珠，秋月如珪；明月白露，光阴往来；与子之别，思心徘徊。</p>
<p>　　声应气求之夫，决不在于寻行数墨之士；风行水上之文，决不在于一字一句之奇。</p>
<p>　　借他人之酒杯，浇自己之礧磈。</p>
<p>　　春至不知湘水深，日暮忘却巴陵道。</p>
<p>　　奇曲雅乐，所以禁淫也；锦绣黼黻，所以御暴也。缛则太过，是以檀卿刺郑声，周人伤北里。</p>
<p>　　静若清夜之列宿，动若流彗之互奔。</p>
<p>　　振骏气以摆雷，飞雄光以倒电。</p>
<p>　　停之如栖鹄，挥之如惊鸿，飘缨蕤于轩幌，发晖曜于群龙。</p>
<p>　　始缘甍而冒栋，终开帘而入隙；初便娟于墀庑，未萦盈于帷席。</p>
<p>　　云气荫于丛蓍，金精养于秋菊；落叶半床，狂花满屋。</p>
<p>　　雨送添砚之水，竹供扫榻之风。</p>
<p>　　血三年而藏碧，魂一变而成红。</p>
<p>　　举黄花而乘月艳，笼黛叶而卷云翘。</p>
<p>　　垂纶帘外，疑钩势之重悬；透影窗中，若镜光之开照。</p>
<p>　　叠轻蕊而矜暖，布重泥而讶湿；迹似连珠，形如聚粒。</p>
<p>　　霄光分晓，出虚窦以双飞；微阴合瞑，舞低檐而并入。</p>
<p>　　任他极有见识，看得假认不得真；随你极有聪明，卖得巧藏不得拙。</p>
<p>　　伤心之事，即懦夫亦动怒发；快心之举，虽愁人亦开笑颜。</p>
<p>　　论官府不如论帝王，以佐史臣之不逮；谈闺阃不如谈艳丽，以补风人之见遗。</p>
<p>　　是技皆可成名天下，唯无技之人最苦；片技即足自立天下，唯多技之人最劳。</p>
<p>　　傲骨、侠骨、媚骨，即枯骨可致千金；冷语、隽语、韵语，即片语亦重九鼎。</p>
<p>　　议生草莽无轻重，论到家庭无是非。</p>
<p>　　圣贤不白之衷，托之日月；天地不平之气，托之风雷。</p>
<p>　　风流易荡，佯狂近颠。</p>
<p>　　书载茂先三十乘，便可移家；囊无子美一文钱，尽堪结客。</p>
<p>　　有作用者，器宇定是不凡；有受用者，才情决然不露。夫人有短，所以见长。</p>
<p>　　松枝自是幽人笔，竹叶常浮野客杯。且与少年饮美酒，往来射猎西山头。</p>
<p>　　好山当户天呈画，古寺为邻僧报钟。</p>
<p>　　瑶草与芳兰而并茂，苍松齐古柏以增龄。</p>
<p>　　群鸿戏海，野鹤游天。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E5%B0%8F%E7%AA%97%E5%B9%BD%E8%AE%B0/" rel="tag"># 小窗幽记</a>
          </div>

        

          <div class="post-nav">
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_02/" rel="prev" title="小窗幽记 - 卷二 集情篇">
                  <i class="fa fa-chevron-left"></i> 小窗幽记 - 卷二 集情篇
                </a>
            </div>
            <div class="post-nav-item">
                <a href="/%E5%8F%A4%E6%96%87%E6%9D%82%E9%80%89/%E5%B0%8F%E7%AA%97%E5%B9%BD%E8%AE%B0/%E5%B0%8F%E7%AA%97%E5%B9%BD%E8%AE%B0_04/" rel="next" title="小窗幽记 - 卷四 集灵篇">
                  小窗幽记 - 卷四 集灵篇 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
