<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width">
<meta name="theme-color" content="#222"><meta name="generator" content="Hexo 6.0.0">

  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">



<link rel="stylesheet" href="https://cdnjs.cloudflare.com/ajax/libs/font-awesome/6.2.1/css/all.min.css" integrity="sha256-Z1K5uhUaJXA7Ll0XrZ/0JhX4lAtZFpT6jkKrEDT0drU=" crossorigin="anonymous">
  <link rel="stylesheet" href="https://cdnjs.cloudflare.com/ajax/libs/animate.css/3.1.1/animate.min.css" integrity="sha256-PR7ttpcvz8qrF57fur/yAx1qXMFJeJFiA6pSzWi0OIE=" crossorigin="anonymous">

<script class="next-config" data-name="main" type="application/json">{"hostname":"6gpp.github.io","root":"/","images":"/images","scheme":"Gemini","darkmode":false,"version":"8.14.0","exturl":false,"sidebar":{"position":"left","display":"post","padding":18,"offset":12},"copycode":{"enable":true,"style":null},"bookmark":{"enable":false,"color":"#222","save":"auto"},"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"stickytabs":false,"motion":{"enable":true,"async":false,"transition":{"menu_item":"fadeInDown","post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}},"prism":false,"i18n":{"placeholder":"搜索...","empty":"没有找到任何搜索结果：${query}","hits_time":"找到 ${hits} 个搜索结果（用时 ${time} 毫秒）","hits":"找到 ${hits} 个搜索结果"},"path":"/search.xml","localsearch":{"enable":true,"trigger":"auto","top_n_per_article":1,"unescape":false,"preload":false}}</script><script src="/js/config.js"></script>

    <meta name="description" content="第014回 曹孟德移驾幸许都 吕奉先乘夜袭徐郡  　　却说李乐引军诈称李傕、郭汜来追车驾，天子大惊。杨奉曰：「此李乐也。」遂令徐晃出迎之。李乐亲自出战。两马相交，只一合，被徐晃一斧砍于马下，杀散余党，保护车驾过箕关。太守张具粟帛迎驾于轵道。帝封张、杨为大司马。杨辞帝屯兵野王去了。 　　帝入洛阳，见宫室烧尽，街市荒芜，满目皆是蒿草，宫院中只有颓墙坏壁，命杨奉且盖小宫居住。百官朝贺，皆立于荆棘">
<meta property="og:type" content="article">
<meta property="og:title" content="三国演义 - 第014回 曹孟德移驾幸许都 吕奉先乘夜袭徐郡">
<meta property="og:url" content="https://6gpp.github.io/%E5%8F%A4%E4%BB%A3%E5%B0%8F%E8%AF%B4/%E4%B8%89%E5%9B%BD%E6%BC%94%E4%B9%89/%E4%B8%89%E5%9B%BD%E6%BC%94%E4%B9%89_014/index.html">
<meta property="og:site_name" content="得月庵">
<meta property="og:description" content="第014回 曹孟德移驾幸许都 吕奉先乘夜袭徐郡  　　却说李乐引军诈称李傕、郭汜来追车驾，天子大惊。杨奉曰：「此李乐也。」遂令徐晃出迎之。李乐亲自出战。两马相交，只一合，被徐晃一斧砍于马下，杀散余党，保护车驾过箕关。太守张具粟帛迎驾于轵道。帝封张、杨为大司马。杨辞帝屯兵野王去了。 　　帝入洛阳，见宫室烧尽，街市荒芜，满目皆是蒿草，宫院中只有颓墙坏壁，命杨奉且盖小宫居住。百官朝贺，皆立于荆棘">
<meta property="og:locale" content="zh_CN">
<meta property="article:published_time" content="2000-01-13T16:00:00.000Z">
<meta property="article:modified_time" content="2024-05-02T22:38:17.394Z">
<meta property="article:author" content="得月庵主人">
<meta property="article:tag" content="三国演义">
<meta name="twitter:card" content="summary">


<link rel="canonical" href="https://6gpp.github.io/%E5%8F%A4%E4%BB%A3%E5%B0%8F%E8%AF%B4/%E4%B8%89%E5%9B%BD%E6%BC%94%E4%B9%89/%E4%B8%89%E5%9B%BD%E6%BC%94%E4%B9%89_014/">



<script class="next-config" data-name="page" type="application/json">{"sidebar":"","isHome":false,"isPost":true,"lang":"zh-CN","comments":true,"permalink":"https://6gpp.github.io/%E5%8F%A4%E4%BB%A3%E5%B0%8F%E8%AF%B4/%E4%B8%89%E5%9B%BD%E6%BC%94%E4%B9%89/%E4%B8%89%E5%9B%BD%E6%BC%94%E4%B9%89_014/","path":"古代小说/三国演义/三国演义_014/","title":"三国演义 - 第014回 曹孟德移驾幸许都 吕奉先乘夜袭徐郡"}</script>

<script class="next-config" data-name="calendar" type="application/json">""</script>
<title>三国演义 - 第014回 曹孟德移驾幸许都 吕奉先乘夜袭徐郡 | 得月庵</title>
  






  <script async defer data-website-id="" src=""></script>

  <script defer data-domain="" src=""></script>

  <noscript>
    <link rel="stylesheet" href="/css/noscript.css">
  </noscript>
</head>

<body itemscope itemtype="http://schema.org/WebPage" class="use-motion">
  <div class="headband"></div>

  <main class="main">
    <div class="column">
      <header class="header" itemscope itemtype="http://schema.org/WPHeader"><div class="site-brand-container">
  <div class="site-nav-toggle">
    <div class="toggle" aria-label="切换导航栏" role="button">
        <span class="toggle-line"></span>
        <span class="toggle-line"></span>
        <span class="toggle-line"></span>
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <p class="site-title">得月庵</p>
      <i class="logo-line"></i>
    </a>
      <p class="site-subtitle" itemprop="description">万卷古今消永日，一窗昏晓送流年</p>
  </div>

  <div class="site-nav-right">
    <div class="toggle popup-trigger" aria-label="搜索" role="button">
        <i class="fa fa-search fa-fw fa-lg"></i>
    </div>
  </div>
</div>



<nav class="site-nav">
  <ul class="main-menu menu"><li class="menu-item menu-item-home"><a href="/" rel="section"><i class="fa fa-home fa-fw"></i>首页</a></li><li class="menu-item menu-item-sitemap"><a href="/links/map.html" rel="section"><i class="fa fa-sitemap fa-fw"></i>阅历</a></li><li class="menu-item menu-item-tags"><a href="/tags/" rel="section"><i class="fa fa-tags fa-fw"></i>标签</a></li><li class="menu-item menu-item-about"><a href="/about/" rel="section"><i class="fa fa-user fa-fw"></i>关于</a></li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup"><div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" maxlength="80"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close" role="button">
    <i class="fa fa-times-circle"></i>
  </span>
</div>
<div class="search-result-container no-result">
  <div class="search-result-icon">
    <i class="fa fa-spinner fa-pulse fa-5x"></i>
  </div>
</div>

    </div>
  </div>

</header>
        
  
  <aside class="sidebar">

    <div class="sidebar-inner sidebar-overview-active">
      <ul class="sidebar-nav">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <div class="sidebar-panel-container">
        <!--noindex-->
        <div class="post-toc-wrap sidebar-panel">
        </div>
        <!--/noindex-->

        <div class="site-overview-wrap sidebar-panel">
          <div class="site-author animated" itemprop="author" itemscope itemtype="http://schema.org/Person">
    <img class="site-author-image" itemprop="image" alt="得月庵主人"
      src="/images/avatar.jpg">
  <p class="site-author-name" itemprop="name">得月庵主人</p>
  <div class="site-description" itemprop="description">所有在读书中度过的日子都是美好的</div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
        <a href="/archives/">
          <span class="site-state-item-count">1234</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
          <a href="/categories/">
        <span class="site-state-item-count">8</span>
        <span class="site-state-item-name">分类</span></a>
      </div>
      <div class="site-state-item site-state-tags">
          <a href="/tags/">
        <span class="site-state-item-count">56</span>
        <span class="site-state-item-name">标签</span></a>
      </div>
  </nav>
</div>

        </div>
      </div>
    </div>

    
  </aside>


    </div>

    <div class="main-inner post posts-expand">


  


<div class="post-block">
  
  

  <article itemscope itemtype="http://schema.org/Article" class="post-content" lang="zh-CN">
    <link itemprop="mainEntityOfPage" href="https://6gpp.github.io/%E5%8F%A4%E4%BB%A3%E5%B0%8F%E8%AF%B4/%E4%B8%89%E5%9B%BD%E6%BC%94%E4%B9%89/%E4%B8%89%E5%9B%BD%E6%BC%94%E4%B9%89_014/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="得月庵主人">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="得月庵">
      <meta itemprop="description" content="所有在读书中度过的日子都是美好的">
    </span>

    <span hidden itemprop="post" itemscope itemtype="http://schema.org/CreativeWork">
      <meta itemprop="name" content="三国演义 - 第014回 曹孟德移驾幸许都 吕奉先乘夜袭徐郡 | 得月庵">
      <meta itemprop="description" content="">
    </span>
      <header class="post-header">
        <h1 class="post-title" itemprop="name headline">
          三国演义 - 第014回 曹孟德移驾幸许都 吕奉先乘夜袭徐郡
        </h1>

        <div class="post-meta-container">
          <div class="post-meta">
    <span class="post-meta-item">
      <span class="post-meta-item-icon">
        <i class="far fa-calendar"></i>
      </span>
      <span class="post-meta-item-text">发表于</span>

      <time title="创建时间：2000-01-14 00:00:00" itemprop="dateCreated datePublished" datetime="2000-01-14T00:00:00+08:00">2000-01-14</time>
    </span>
    <span class="post-meta-item">
      <span class="post-meta-item-icon">
        <i class="far fa-folder"></i>
      </span>
      <span class="post-meta-item-text">分类于</span>
        <span itemprop="about" itemscope itemtype="http://schema.org/Thing">
          <a href="/categories/%E5%8F%A4%E4%BB%A3%E5%B0%8F%E8%AF%B4/" itemprop="url" rel="index"><span itemprop="name">古代小说</span></a>
        </span>
    </span>

  
</div>

        </div>
      </header>

    
    
    
    <div class="post-body" itemprop="articleBody">
        <span id="more"></span>

<hr>

<p><center><font color="teal" size="+1">第014回 曹孟德移驾幸许都 吕奉先乘夜袭徐郡</font></center></p>

<p>　　却说李乐引军诈称李傕、郭汜来追车驾，天子大惊。杨奉曰：「此李乐也。」遂令徐晃出迎之。李乐亲自出战。两马相交，只一合，被徐晃一斧砍于马下，杀散余党，保护车驾过箕关。太守张具粟帛迎驾于轵道。帝封张、杨为大司马。杨辞帝屯兵野王去了。</p>
<p>　　帝入洛阳，见宫室烧尽，街市荒芜，满目皆是蒿草，宫院中只有颓墙坏壁，命杨奉且盖小宫居住。百官朝贺，皆立于荆棘之中。诏改兴平为建安元年。是岁又大荒。洛阳居民，仅有数百家，无可为食，尽出城去剥树皮掘草根食之。尚书郎以下，皆自出城樵采，多有死于颓墙坏壁之间者。汉末气运之衰，无甚于此。后人有诗叹之曰：</p>
<p>　　血流芒砀白蛇亡，赤帜纵横游四方。秦鹿逐翻兴社稷，楚骓推倒立封疆。<br>　　天子懦弱奸邪起，气色凋零盗贼狂。看到两京遭难处，铁人无泪也凄惶。</p>
<p>　　太尉杨彪奏帝曰：「前蒙降诏，未曾发遣。今曹操在山东，兵强将盛，可宣入朝，以辅王室。」帝曰：「朕前既降诏，卿何必再奏？今即差人前去便了。」彪领旨，即差使命赴山东，宣召曹操。</p>
<p>　　却说曹操在山东，闻知车驾已还洛阳，聚谋士商议。荀彧进曰：「昔晋文公纳周襄王，而诸侯服从；汉高祖为义帝发丧，而天下归心；今天子蒙尘，将军诚因此时首倡义兵，奉天子以从众望，不世之略也。若不早图，人将先我而为之矣。」曹操大喜。正要收拾起兵，忽报有天使赍诏宣召。操接诏，克日兴师。</p>
<p>　　却说帝布洛阳，百事未备，城郭崩倒，欲修未能。人报李傕、郭汜领兵将到。帝大惊，问杨奉曰：「山东之使未回，李、郭之兵又至，为之奈何？」杨奉、韩暹曰：「臣愿与贼决死战，以保陛下。」董承曰：「城郭不坚，兵甲不多，战如不胜，当复如何？不若且奉驾往山东避之。」帝从其言，即日起驾望山东进发。百官无马，皆随驾步行。出了洛阳，行无一箭之地，但见尘头蔽日，金鼓喧天，无限人马到来，帝、后战栗不能言。</p>
<p>　　忽见一骑飞来，乃前差往山东之使命也。至车前拜启曰：「曹将军尽起山东之兵，应诏前来。闻李傕、郭汜犯洛阳，先差夏侯惇为先锋，引上将十员，精兵五万，前来保驾。 」帝心方安。少顷，夏侯惇引许褚、典韦等，至驾前面君，俱以军礼见。帝慰谕方毕，忽报正东又有一路军到。帝即命夏侯惇往探之，回奏曰：「乃曹操步军也。」须臾，曹洪、李典、乐进来见驾。通名毕，洪奏曰：「臣兄知贼兵至近，恐夏侯惇孤力难为，故又差臣等倍道而来协助。」帝曰：「曹将军真社稷臣也！」遂命护驾前行。</p>
<p>　　探马来报：「李傕、郭汜领兵长驱而来。」帝令夏侯惇分两路迎之。惇乃与曹洪分为两翼，马军先出，步军后随，尽力攻击。傕、汜贼兵大败，斩首万余。于是还洛阳故宫。夏侯惇屯兵于城外。次日，曹操引大队人马到来。安营毕，入城见帝，拜于殿阶之下。帝赐平身，宣谕慰劳。操曰：「臣向蒙国恩，刻思图报。今傕、汜二贼，罪恶贯盈；臣有精兵二十余万，以顺讨逆，无不克捷。陛下善保龙体，以社稷为重。」帝乃封操领司隶校尉、假节钺、录尚书事。</p>
<p>　　却说李傕、郭汜知操远来，议欲速战。贾诩谏曰：「不可：操兵精将勇，不如降之，求免本身之罪。」傕怒曰：「尔敢灭吾将劝免。」是夜贾诩单马走回乡里去了。次日，李傕军马来迎操兵。操先令许褚、曹仁、典韦领三百铁骑，于傕阵中冲突三遭，方才布阵。阵圆处，李傕侄李暹、李别出马阵前，未及开言，许褚飞马过去，一刀先斩李暹。李别吃了一惊，倒撞下马，褚亦斩之，双挽人头回阵。曹操抚许褚之背曰：「子真吾之樊哙也！」随令夏侯惇领兵左出、曹仁领兵右出，操自领中军冲阵。鼓响一声，三军齐进。贼兵抵敌不住，大败而走。操亲掣宝剑押阵，率众连夜追杀，剿戮极多，降者不计其数。傕、汜望西逃命，忙忙似丧家之狗；自知无处容身，只得往山中落草去了。</p>
<p>　　曹操回兵仍屯于洛阳城外。杨奉、韩暹两个商议：「今曹操成了大功，必掌重权，如何容得我等？」乃入奏天子，只以追杀傕、汜为名，引本部军屯于大梁去了。</p>
<p>　　帝一日命人至操营，宣操入宫议事。操闻天使至，请入相见。只见那人眉清目秀，精神充足。操暗想曰：「今东都大荒，官僚军民，皆有饥色，此人何得独肥？」因问之曰：「公尊颜充腴，以何调理而至此？」对曰：「某无他法，只食淡三十年矣。」操乃颔之；又问曰：「君居何职？」对曰：「某举孝廉。原为袁绍、张杨从事。今闻天子还都，特来朝觐，官封正议郎。济阴定陶人：姓董，名昭，字公仁。」曹操避席曰：「闻名久矣！幸得于此相见。」遂置酒帐中相待，令与荀彧相会。</p>
<p>　　忽人报曰：「一队军往东而去，不知何人。」操急令人探之。董昭曰：「此乃李傕旧将杨奉，与白波帅韩暹，因明公来此，故引兵欲投大梁去耳。」操曰：「莫非疑操乎？」昭曰：「此乃无谋之辈，明公何足虑也？」操又曰：「李、郭二贼此去若何？」昭曰：「虎无爪，鸟无翼，不久当为明公所擒，无足介意。」操见昭言投机，便问以朝廷大事。昭曰：「明公兴义兵以除暴乱，入朝辅佐天子，此五霸之功也。但诸将人殊意异，未必服从。今留此，恐有不便。惟移驾幸许都为上策。然朝廷播越，新还京师，远近仰望，以冀一朝之安；今复徙驾，不厌众心。夫行非常之事，乃有非常之功：愿将军决计之。」操执昭手而笑曰：「此吾之本志也。但杨奉布大梁，大臣布朝不有他变否？」昭曰：「易也：以书与奉，先安其心。明告大臣，以京师无粮，欲车驾幸许都，近鲁阳，转运粮食，庶无欠缺悬隔之忧。大臣闻之，当欣从也。」操大喜。昭谢别。操执其手曰：「凡操有所图，惟公教之。」昭称谢而去。</p>
<p>　　操由是日与众谋士密议迁都之事。时侍中太史令王立私谓宗正刘艾曰：「吾仰观天文，自去春太白犯镇星于斗牛，过天津，荧惑又逆行，与太白会于天关，金火交会，必有新天子出。吾观大汉气数将终，晋、魏之地，必有兴者。」又密奏献帝曰：「天命有去就，五行不常盛。代火者土也。代汉而有天下者，当在魏。」操闻之，使告立曰：「知公忠于朝廷，然天道深远，幸勿多言。」操以是告彧。彧曰：「汉以火德王，而明公乃土命也。许都属土，到彼必兴。火能生土，土能旺木：正合董昭、王立之言。他日必有兴者。」操意遂决。次日，入见帝，奏曰：「东都荒废久矣，不可修葺，更兼转运粮食艰辛。许都地近鲁阳，城宫宫室，钱粮民物，足可备用。臣敢请驾幸许都：惟陛下从之。」帝不敢不从；群臣皆惧操势，亦莫敢有异议；遂择日起驾。操引军护行，百官皆从。</p>
<p>　　行不到数程，前至一高陵。忽然喊声大举，杨奉、韩暹领兵拦路。徐晃当先，大叫：「曹操欲劫驾何往！」操出马视之，见徐晃威风凛凛，暗暗称奇；便令许褚出马与徐晃交锋。刀斧相交，战五十余合，不分胜败。操即鸣金收军，召谋士议曰：「杨奉、韩暹诚不足道；徐晃乃真良将也。吾不忍以力并之，当以计招之。」行军从事满宠曰：「主公勿虑：某向与徐晃有一面之交，今晚扮作小卒，偷入其营，以言说之，管教他倾心来降。」操欣然遣之。</p>
<p>　　是夜满宠扮作小卒，混入彼军队中，偷至徐晃帐前，只见晃秉烛被甲而坐。宠突至其前，揖曰：「故人别来无恙乎！」徐晃惊起，熟视之曰：「子非山阳满伯宁耶！何以至此？」宠曰：「某现为曹将军从事。今日于阵前得见故人，欲进一言，故特冒死而来。」晃乃延之坐，问其来意。宠曰：「公之勇略，世所罕有，奈何屈身于杨、韩之徒？曹将军当世英雄，其好贤礼士，天下所知也；今日阵前，见公之勇，十分敬爱，故不忍以健将决死战，特遣宠来奉邀。公何不弃暗投明，共成大业？」晃沉吟良久，乃喟然叹曰：「吾固知奉、暹非立业之人，奈从之久矣，不忍相舍。」宠曰：「岂不闻『良禽择木而栖，贤臣择主而事』。遇可事之主，而交臂失之，非丈夫也。」晃起谢曰：「愿从公言。」宠曰：「何不就杀奉、暹而去，以为进见之礼？」晃曰：「以臣弑主，大不义也，吾决不为。」宠曰： 「公真义士也！」晃遂引帐下数十骑，连夜同满宠来投曹操。</p>
<p>　　早有人报知杨奉。奉大怒，自引千骑来追，大叫：「徐晃反贼休走！」正追赶间，忽然一声磝响，山上山下，火把齐明，伏军四出。曹操亲自引军当先，大喝：「我在此等候多时，休教走脱！」杨奉大惊，急待回军，早被曹兵围住。恰好韩暹引兵来救，两军混战，杨奉走脱。曹操趁彼军乱，乘势攻击，两家军士大半多降。杨奉、韩暹势孤，引败兵投袁术去了。曹操收军回营，满宠引徐晃入见。操大喜，厚待之。</p>
<p>　　于是迎銮驾到许都，盖造宫室殿宇，立宗庙社稷、省台司院衙门，修城郭府库；封董承等十三人为列侯。赏功罚罪，并听曹操处置。操自封为大将军武平侯，以荀彧为侍中尚书令，荀攸为军师，郭嘉为司马祭酒，刘晔为司空掾曹，毛玠、任峻为典农中郎将催督钱粮，程昱为东平相，范成、董昭为洛阳令，满宠为许都令，夏侯惇、夏侯渊、曹仁、曹洪皆为将军，吕虔、李典、乐进、于禁、徐晃皆为校尉，许褚、典韦皆为都尉；其余将士，各各封官。自此大权皆归于曹操：朝廷大务，先禀曹操，然后方奏天子。</p>
<p>　　操既定大事，乃设宴后堂，聚众谋士共议曰：「刘备屯兵徐州，自领州事；近吕布以兵败投之，备使居于小沛；若二人同心引兵来犯，乃心腹之患也。公等有何妙计可图之？」许褚曰：「愿借精兵五万，斩刘备、吕布之头，献于丞相。」荀彧曰：「将军勇则勇矣，不知用谋。今许都新定，未可造次用兵。彧有一计，名曰：『二虎竞食之计』。今刘备虽领徐州，未得诏命。明公可奏请诏命实授备为徐州牧，因密与一书，教杀吕布。事成则备无猛士为辅，亦渐可图；事不成，则吕布必杀备矣：此乃『二虎竞食之计』也。」操从其言，即时奏请诏命，遣使赍往徐州，封刘备为征东将军宜城亭侯，领徐州牧；并附密书一封。</p>
<p>　　却说刘玄德在徐州，闻帝幸许都，正欲上表庆贺。忽报天使至，出郭迎接入郡，拜受恩命毕，设宴管待来使。使曰：「君侯得此恩命，实曹将军于帝前保荐之力也。」玄德称谢。使者乃取出私书递与玄德。玄德看罢，曰：「此事尚容计议。」席散，安歇来使于馆驿。</p>
<p>　　玄德夜与众商议此事。张飞曰：「吕布本无义之人，杀之何碍？」玄德曰：「他势穷而来投我，我若杀之，亦是不义。」张飞曰：「好人难做！」玄德不从。次日，吕布来贺，玄德教请入见。布曰：「闻公受朝廷恩命，特来相贺。」玄德逊谢。只见张飞扯剑上厅，要杀吕布，玄德慌忙阻住。布大惊曰：「翼德何故只要杀我？」张飞叫曰：「曹操道你是无义之人，叫我哥哥杀你！」玄德连声喝退。乃引吕布同入后堂，实告前因，就将曹操所送密书与吕布看。布看毕，泣曰：「此乃曹贼欲令二人不和耳！」玄德曰：「兄勿忧：刘备誓不为此不义之事。」吕布再三拜谢。备留布饮酒，至晚方回。</p>
<p>　　关、张曰：「兄长何故不杀吕布？」玄德曰：「此曹孟德恐我与吕布同谋伐之，故用此计，使我两人自相吞并，彼却于中取利。奈何为所使乎？」关羽点头道是。张飞曰：「我只要杀此贼以绝后患！」玄德曰：「此非大丈夫之所为也。」次日，玄德送使命回京，就拜表谢恩，并回书与曹操，只言容缓图之。</p>
<p>　　使命回见曹操，言玄德不杀吕布之事。操问彧曰：「此计不成，奈何？」彧曰：「又有一计，名曰『驱虎吞狼之计』。」操曰：「其计如何？」彧曰：「可暗令人往袁术处通问，报说刘备上密表，要略南郡。术闻之，必怒而攻备，公乃明诏刘备讨袁术。两边相并，吕布必生异心：此『驱虎吞狼之计』也。」操大喜，先发人往袁术处；次假天子诏，发人往徐州。</p>
<p>　　却说玄德在徐州，闻使命至，出郭迎接；开读诏书，却是要起兵讨袁术。玄德领命，送使者先回。糜竺曰：「此又是曹操之计。」玄德曰：「虽是计，王命不可违也。」遂点军马，克日起程。孙乾曰：「可先定守城之人。」玄德曰：「二弟之中，谁人可守？」关羽曰：「弟愿守此城。」玄德曰：「吾早晚欲与尔议事，岂可相离？」张飞曰：「小弟愿守此城。」玄德曰：「你守不得此城：你一者酒后刚强，鞭打士卒；二者作事轻易，不从人谏。吾不于心。」张飞曰：「弟自今以后，不饮酒，不打军士，诸般听人劝谏便了。」糜竺曰：「只恐口不应心。」飞怒曰：「吾跟哥哥多年，未尝失信，你如何轻料我！」玄德曰：「弟言虽如此，吾终不放心。还请陈元龙辅之。早晚令其少饮酒，勿致失事。」陈登应诺。玄德分付了当，乃统马步军三万，离徐州望南阳进发。</p>
<p>　　却说袁术闻说刘备上表，欲吞其州县，乃大怒曰：「汝乃织席编屦之夫，今辄占据人郡，与诸侯同列；吾正欲伐汝，汝却反欲图我，深为可恨！」乃使上将纪灵起兵十万，杀奔徐州。两军会于盱眙。玄德兵少，依山傍水下寨。那纪灵乃山东人，使一口三尖刀，重五十斤。是日调兵出阵，大骂：「刘备村夫，安敢侵吾境界！」玄德曰：「吾奉天子诏，以讨不臣。汝今敢来相拒，罪不容诛！」纪灵大怒，拍马舞刀，直取玄德。关羽大喝曰：「匹夫休得逞强！」出马与纪灵大战。一连三十合，不分胜负。纪灵大叫少歇，关羽便拨马回阵，立于阵前候之。纪灵却遣副将荀正出马。关羽曰：「只教纪灵来，与他决个雌雄！」荀正曰：「汝乃无名下将，非纪灵军对手！」关公大怒，直取荀正；交马一合，砍荀正于马下。玄德驱兵杀将过去，纪灵大败退守淮阴河口，不敢交战；只教军士来偷营劫寨，皆被徐州兵杀败。两军相拒，不在话下。</p>
<p>　　却说张飞自送玄德起身后，一应杂事，俱付陈元龙管理；军机大务，自家参酌。一日，设宴请各官赴席。众人坐定，张飞开言曰：「我兄临去时，吩咐我少饮酒，恐致失事。众官今日尽此一醉，明日都各戒酒帮我守城，今日却都要满饮。 」言罢，起身与众官报盏。酒至曹豹面前，豹曰：「我从天戒，不饮酒。」飞曰：「厮杀汉如何不饮酒？我要你吃一盏。」豹惧怕，只得饮了一杯。张飞把遍各官，自斟巨觥，连饮了几十杯，不觉大醉，却又起身与众官把盏。酒至曹豹，豹曰：「某实不能饮矣。」飞曰：「你恰才吃了，如今为何推却？」豹再三不饮，飞醉后使酒，便发怒曰：「你违我将令，该打一百！」便喝军士拿下。陈元龙曰：「玄德公临去时，吩咐你甚来？」飞曰：「你文官，只管文官事，休来管我！」曹豹无奈，只得告求曰：「翼德公，看我女婿之面，且恕我罢。」飞曰：「你女婿是谁？」豹曰：「吕布是也。」飞大怒曰：「我本不欲打你；你把吕布来諕我，我偏要打你！我打你，便是打吕布！」诸人劝不住。将曹豹鞭至五十，众人苦苦告饶，方止。</p>
<p>　　席散，曹豹回去，深恨张飞，连夜差人赍书一封，径投小沛见吕布，备说张飞无礼；且云玄德已往淮南，今夜可乘飞醉，引兵来袭徐州，不可错此机会。吕布见书，便请陈宫来议。宫曰：「小沛原非久居之地。今徐州既有可乘之隙，失此不取，悔之晚矣。」布从之，随即披挂上马，领五百骑先行；使陈宫引大军继进，高顺亦随后进发。</p>
<p>　　小沛离徐州只四五十里，上马便到。吕布到城下时，恰才四更，月色澄清，城上更不知觉。布到城门边叫曰：「刘使君有机密使人至。」城上有曹豹军报知曹豹，豹上城看之，便令军士开门。吕布一声暗号，众军齐入，喊声大举。张飞正醉卧府中，左右急忙摇醒，报说：「吕布赚开城门，杀将进来了！」张飞大怒，慌忙披挂，绰了丈八蛇矛；才出府门，上得马时，吕布军马已到，正与相迎。张飞此时酒犹未醒，不能力战。吕布素知飞勇，亦不敢相逼。十八骑燕将，保着张飞，杀出东门，玄德家眷在府中，都不及顾了。</p>
<p>　　却说曹豹见张飞只十数护从，又欺他醉，遂引百十人赶来。飞见豹，大怒，拍马来迎。战了三合，曹豹败走，飞赶到河边，一枪正刺中曹豹后心，连人带马，死于河中。飞于城外招呼士卒，出城者尽随飞投淮南而去。吕布入城安抚居民，令军士一百人守把玄德宅门，诸人不许擅入。</p>
<p>　　却说张飞引数十骑，直到盱眙见玄德，具说曹豹与吕布里应外合，夜袭徐州。众皆失色。玄德叹曰：「得何足喜，失何足忧！」关公曰：「嫂嫂安在？」飞曰：「皆陷于城中矣。」玄德默默然无语。关公顿足埋怨曰：「你当初要守城时，说什来？兄长吩咐你甚来？今日城池又失了，嫂嫂又陷了，如何是好！」张飞闻言，惶恐无地，拿剑欲自刎。</p>
<p>　　正是：举杯畅饮情何放？拔剑捐生悔已迟！不知性命如何，且听下文分解。</p>
<hr>

<p><center><font color="teal" size="+1">End</font></center></p>

<hr>
    </div>

    
    
    

    <footer class="post-footer">
          <div class="post-tags">
              <a href="/tags/%E4%B8%89%E5%9B%BD%E6%BC%94%E4%B9%89/" rel="tag"># 三国演义</a>
          </div>

        

          <div class="post-nav">
            <div class="post-nav-item">
                <a href="/%E5%8F%A4%E4%BB%A3%E5%B0%8F%E8%AF%B4/%E4%B8%89%E5%9B%BD%E6%BC%94%E4%B9%89/%E4%B8%89%E5%9B%BD%E6%BC%94%E4%B9%89_013/" rel="prev" title="三国演义 - 第013回 李傕郭汜大交兵 杨奉董承双救驾">
                  <i class="fa fa-chevron-left"></i> 三国演义 - 第013回 李傕郭汜大交兵 杨奉董承双救驾
                </a>
            </div>
            <div class="post-nav-item">
                <a href="/%E5%8F%A4%E4%BB%A3%E5%B0%8F%E8%AF%B4/%E4%B8%89%E5%9B%BD%E6%BC%94%E4%B9%89/%E4%B8%89%E5%9B%BD%E6%BC%94%E4%B9%89_015/" rel="next" title="三国演义 - 第015回 太史慈酣斗小霸王 孙伯符大战严白虎">
                  三国演义 - 第015回 太史慈酣斗小霸王 孙伯符大战严白虎 <i class="fa fa-chevron-right"></i>
                </a>
            </div>
          </div>
    </footer>
  </article>
</div>






</div>
  </main>

  <footer class="footer">
    <div class="footer-inner">


<div class="copyright">
  &copy; 
  <span itemprop="copyrightYear">2024</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">得月庵主人</span>
</div>

    </div>
  </footer>

  
  <div class="back-to-top" role="button" aria-label="返回顶部">
    <i class="fa fa-arrow-up fa-lg"></i>
    <span>0%</span>
  </div>

<noscript>
  <div class="noscript-warning">Theme NexT works best with JavaScript enabled</div>
</noscript>


  
  <script src="https://cdnjs.cloudflare.com/ajax/libs/animejs/3.2.1/anime.min.js" integrity="sha256-XL2inqUJaslATFnHdJOi9GfQ60on8Wx1C2H8DYiN1xY=" crossorigin="anonymous"></script>
<script src="/js/comments.js"></script><script src="/js/utils.js"></script><script src="/js/motion.js"></script><script src="/js/next-boot.js"></script>

  <script src="https://cdnjs.cloudflare.com/ajax/libs/hexo-generator-searchdb/1.4.1/search.js" integrity="sha256-1kfA5uHPf65M5cphT2dvymhkuyHPQp5A53EGZOnOLmc=" crossorigin="anonymous"></script>
<script src="/js/third-party/search/local-search.js"></script>





  





</body>
</html>
